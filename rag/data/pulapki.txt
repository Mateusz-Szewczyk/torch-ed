Page 41:
samo jak zwalniamy tempo myślenia, żeby sprawdzić intuicyjną odpowiedź w zagadce o cenie
kija i piłki do bejsbola. Skłonność do świadomego sprawdzania odpowiedzi i przeszukiwania
pamięci jest cechą Systemu 2 i różni się u poszczególnych osób.
Zagadka z kijem i piłką, sylogizm z kwiatami oraz zagadka z Michigan/Detroit mają pewną cechę
wspólną. W każdym z tych minitestów porażka przynajmniej częściowo robi wrażenie braku
zmotywowania, niepostarania się. Każda osoba przyjęta na dobry uniwersytet na pewno potrafi
sprawdzić rozumowanie w dwóch pierwszych zagadkach i przypomnieć sobie, jak nazywa się
znane z przestępczości główne miasto stanu Michigan. Kiedy umysł nie styka się z pokusą
pozornie wiarygodnej odpowiedzi, ci sami studenci potrafią rozwiązywać o wiele trudniejsze
problemy. Łatwość, z jaką zadowalają się odpowiedzią i przestają myśleć, jest dość niepokojąca.
Jak się wydaje, określenie „lenistwo” będzie sprawiedliwą (choć surową) oceną Systemu 2 tych
młodych ludzi i ich umiejętności monitorowania własnego myślenia. Osoby wolne od grzechu
intelektualnej
gnuśności
możemy
nazwać
„zaangażowanymi”:
tacy
ludzie
są
czujniejsi
i aktywniejsi
intelektualnie,
są mniej skłonni
do zadowalania
się pozornie
atrakcyjnymi
odpowiedziami i bardziej sceptycznie podchodzą do przeczuć. Psycholog Keith Stanovich
nazwałby ich bardziej racjonalnymi[12].
Inteligencja, kontrola, racjonalność
Naukowcy próbowali na różne sposoby badać związek pomiędzy myśleniem a samokontrolą.
Niektórzy skupili się na kwestii korelacji: jeżeli uszeregujemy ludzi pod względem poziomu
samokontroli i osobno pod względem zdolności kognitywnych, czy poszczególne osoby będą
zajmować podobne miejsce w obu rankingach?
W jednym z najsłynniejszych eksperymentów w historii psychologii Walter Mischel z zespołem
doktorantów postawił grupę czterolatków przed okrutnym dylematem[13]. Dzieciom dano wybór
– albo wybiorą małą nagrodę (ciasteczko typu markiza), którą mogą dostać w każdej chwili, albo
nagrodę większą (dwie markizy), jednak na nią muszą zaczekać 15 minut w niełatwych
warunkach. Dzieci miały zostać same w gabinecie, siedząc przy biurku, na którym leżały dwie
rzeczy: ciasteczko oraz dzwonek, którym mogły zadzwonić, aby przywołać osobę prowadzącą
eksperyment i poprosić ją o ciasteczko leżące na stole. Zgodnie z opisem eksperymentu „Gabinet
nie zawierał zabawek, książek, obrazków ani innych potencjalnie rozpraszających elementów.
Prowadzący eksperyment opuszczał gabinet i wracał dopiero po 15 minutach, ewentualnie gdy
dziecko zadzwoniło dzwonkiem, zjadło ciastko albo przejawiało niepokojące objawy”[14].
Dzieci były obserwowane przez lustro weneckie – film pokazujący ich zachowanie podczas
oczekiwania zawsze wywołuje gromkie salwy śmiechu. Mniej więcej połowa dzieci bohatersko
wytrzymała cały kwadrans, głównie dzięki temu, że nie skupiały uwagi na kuszącej nagrodzie.
W ciągu dziesięciu czy piętnastu lat od eksperymentu wytworzyła się duża różnica pomiędzy
dziećmi, które oparły się pokusie, a tymi, które jej uległy. Te, które umiały się oprzeć, wypadały
lepiej pod względem różnych miar kontroli wykonawczej dotyczącej zadań poznawczych,
zwłaszcza umiejętności skutecznego przekierowywania uwagi z zadania na zadanie. W wieku
dorastania rzadziej sięgały po narkotyki. Ujawniła się między nimi istotna różnica pod względem
zdolności intelektualnych: dzieci, które w wieku czterech lat wykazały więcej samokontroli,
uzyskiwały znacząco wyższe wyniki w testach na inteligencję[15].
Zespół badaczy z Uniwersytetu Oregon postanowił przebadać związek między inteligencją
a kontrolą kognitywną na kilka sposobów, m.in. próbując podnieść poziom inteligencji poprzez
zwiększenie kontroli nad uwagą. W pięciu czterdziestominutowych sesjach badacze włączali
dzieciom w wieku od czterech do sześciu lat różne gry komputerowe wymyślone tak, żeby


Page 42:
wymagały
uwagi
i kontroli.
W jednym
ćwiczeniu
dzieci
kierowały
dżojstikiem
ruchami
rysunkowego kota na ekranie, którego trzeba było doprowadzić do „trawy”, unikając przy tym
„błota”. Miejsca z „trawą” stopniowo się kurczyły, a „błoto” – rosło, wymagając od gracza coraz
precyzyjniejszej kontroli. Badacze wykazali, że dzięki ćwiczeniu skupienia podniósł się u dzieci nie
tylko poziom kontroli wykonawczej, ale także wyniki niewerbalnych testów inteligencji; efekt
utrzymywał się przez kilka miesięcy[16]. W innych badaniach ten sam zespół zidentyfikował geny
biorące udział w kontrolowaniu uwagi, wykazał, że umiejętność kontrolowania uwagi przez dzieci
zależy również od technik wychowawczych stosowanych przez rodziców, a także dowiódł,
że u dzieci istnieje ścisły związek pomiędzy umiejętnością kontrolowania uwagi a umiejętnością
kontrolowania emocji.
Shane Frederick opracował test świadomego myślenia zwany Cognitive Reflection Test (CRT).
Test zawiera zagadkę z ceną kija i piłki do bejsbola oraz dwa inne pytania, w których silnie
narzucają się błędne odpowiedzi intuicyjne (pytania te znajdziesz w rozdziale 5). Następnie
przyjrzał się grupie studentów, którzy osiągnęli bardzo niskie wyniki w jego teście (czyli cechowali
się niskim poziomem funkcji nadzorującej Systemu 2). Frederick stwierdził, że mają oni skłonność
do udzielania pierwszej odpowiedzi, jaka im przyjdzie do głowy, oraz niechętnie podejmują
wysiłek konieczny do sprawdzenia własnych przeczuć. Osoby, które bezkrytycznie akceptują
intuicyjne odpowiedzi na zagadki, również w innych sytuacjach są skłonne przyjmować sugestie
Systemu
1,
wykazując
się
impulsywnością,
niecierpliwością
i skłonnością
do szukania
natychmiastowej gratyfikacji. Dla przykładu: 63 procent respondentów reagujących intuicyjnie
stwierdziło, że wolałoby dostać 3 400 dolarów w tym miesiącu niż 3 800 dolarów w przyszłym.
Wśród osób, które udzieliły poprawnych odpowiedzi na wszystkie trzy zagadki, tylko 37 procent
kierowało się równie krótkowzroczną preferencją i wybierało mniejszą kwotę od ręki. Zapytane,
ile byłyby skłonne zapłacić za dostawę zamówionej książki w ciągu jednego dnia, osoby
uzyskujące niskie wyniki w teście CRT były skłonne płacić dwa razy więcej niż osoby z wysokim
wynikiem. Badania Fredericka sugerują, że dwie postaci naszej psychodramy mają różne
„osobowości”: System 1 jest impulsywny i intuicyjny, System 2 potrafi rozumować i jest ostrożny,
ale też – przynajmniej u niektórych – leniwy. Podobne różnice można zauważyć u ludzi; niektóre
osoby bardziej przypominają swój System 2, innym bliżej do własnego Systemu 1. Prosty test
Fredericka okazał się jednym z lepszych narzędzi pozwalających przewidywać lenistwo
umysłowe.
Terminy „System 1” i „System 2” wprowadzili Keith Stanovich i jego wieloletni współpracownik,
Richard West (obecnie wolą mówić o „procesach Typu 1” i „procesach Typu 2”). Stanovich
z zespołem poświęcili całe dziesięciolecia na badanie różnic między ludźmi w kwestiach,
o których piszę w tej książce, na różne sposoby zadając sobie jedno podstawowe pytanie:
co sprawia, że jedni ludzie są bardziej niż inni narażeni na popełnianie błędów poznawczych
w osądach? Stanovich opublikował swoje wnioski w książce zatytułowanej Rationality and the
Reflective Mind [Racjonalność a umysł refleksyjny], zawierającej śmiałe i wyjątkowe podejście
do kwestii, o której piszę w tym rozdziale. Stanovich wyraźnie rozróżnia dwie części Systemu 2
– określa je wręcz mianem dwóch odrębnych „umysłów”. Jeden z umysłów (nazywa go
„algorytmowym”) zajmuje się myśleniem powolnym i wymagającym wyliczeń. Niektórzy ludzie
lepiej sobie radzą z tego rodzaju zadaniami – to oni osiągają świetne wyniki w testach
na inteligencję oraz potrafią szybko i wydajnie przerzucać się od jednego zadania do drugiego.
Niemniej – twierdzi Stanovich – wysoki poziom inteligencji nie sprawia, że ludzie stają się odporni
na błędy poznawcze. Do tego konieczna jest inna umiejętność, którą nazywa „racjonalnością”.
Koncepcja
osoby
racjonalnej
Stanovicha
przypomina
coś,
co wcześniej
nazwałem
„zaangażowaniem”.
Jego
główna
myśl
mówi,
że powinniśmy
odróżniać
 racjonalność
od inteligencji. W takim ujęciu myślenie powierzchowne („leniwe”) jest defektem umysłu


Page 43:
refleksyjnego, czyli zawodzi w nim racjonalność. Koncepcja Stanovicha jest atrakcyjna i daje
do myślenia. Na jej poparcie Stanovich z zespołem pokazują, że zagadki w rodzaju pytania o cenę
kija
i piłki
pozwalają
nieco
lepiej
przewidywać
podatność
na błędy
kognitywne
niż
konwencjonalne miary inteligencji[17], np. testy IQ. Czas pokaże, czy to rozróżnienie pomiędzy
inteligencją i racjonalnością doprowadzi nas do nowych odkryć.
Jak rozmawiać o kontroli
 
„Bez wysiłku przesiedziała nad projektem wiele godzin, była nim całkowicie
 pochłonięta”.
 
„Po całym dniu spotkań  miał kompletnie wyczerpane ego. Zamiast się dobrze
zastanowić nad problemem, mechanicznie użył standardowej procedury”.
 
„W ogóle nie chciało mu się sprawdzić, czy to, co mówi, ma jakiś sens. Czy on zawsze
ma taki  leniwy System 2, czy tylko był zmęczony?”
 
„Niestety, ona często mówi, co jej ślina na język przyniesie. Pewnie też ma skłonność
do natychmiastowej gratyfikacji. Ma  słaby System 2”.


Page 44:
 
ROZDZIAŁ
4
Maszyneria skojarzeniowa[1]
Zanim zaczniesz poznawać zaskakujące mechanizmy Systemu 1, spójrz na te dwa wyrazy:
 
Banany              Wymiociny
 
Przez ostatnie parę sekund przydarzyło ci się sporo rzeczy. Doświadczyłeś nieprzyjemnych
wyobrażeń i wspomnień. Twoją twarz lekko wykrzywiło obrzydzenie, możliwe, że odrobinkę
odsunąłeś książkę od siebie. Serce zaczęło ci bić trochę szybciej, włoski na przedramionach nieco
się uniosły, uaktywniły się twoje gruczoły ślinowe. Krótko mówiąc, twoje zachowanie było
złagodzoną wersją reakcji, jaką zaprezentowałbyś w rzeczywistości na te dwie rzeczy. Wszystko
odbyło się całkowicie automatycznie, nie miałeś nad tym żadnej kontroli[2].
Bez
szczególnego
powodu
twój
umysł
automatycznie
założył,
że między
„bananami”
a „wymiocinami” istnieje następstwo czasowe oraz związek przyczynowo-skutkowy, tworząc
szkicowy scenariusz, w którym to banany wywołały wymioty. Sprawia to, że doświadczasz teraz
chwilowej awersji do bananów (nie przejmuj się, zaraz ci przejdzie). Stan twojej pamięci zmienił
się także na inne sposoby: jesteś teraz bardziej gotowy rozpoznawać przedmioty i pojęcia
związane z wymiocinami – np. „mdłości”, „smród”, „nudności” – jak również reagować na nie. To
samo dotyczy wyrazów związanych z bananami, np. „żółty”, „owoc”, może także „jabłko” czy
„jagody”.
Wymioty zdarzają się zwykle w konkretnych okolicznościach, np. przy kacu albo niestrawności.
Niezwykle łatwo przychodzi ci też kojarzenie słów związanych z przyczynami tego przykrego
zdarzenia. Co więcej, twój System 1 zauważył, że połączenie tych dwóch wyrazów jest
nietypowe; możliwe, że nie zetknąłeś się z nim nigdy wcześniej – poczułeś się trochę zaskoczony.
Ta skomplikowana konstelacja reakcji zaistniała szybko, automatycznie i bez wysiłku. Nie była
kwestią świadomej decyzji i nic nie mogłeś na nią poradzić: działał System 1. Skutki zobaczenia
tych dwóch wyrazów wynikły z procesu zwanego aktywacją skojarzeniową – pojawiające się
w umyśle idee pociągają za sobą wiele kolejnych, powodując narastającą kaskadę aktywności
mózgowej. Wynikiem tego jest złożony zestaw zdarzeń umysłowych, którego zasadniczą cechą
jest spójność. Każdy z elementów łączy się z innymi, a wszystkie wspierają i wzmacniają się
wzajemnie. Słowo budzi wspomnienia, wspomnienia wywołują emocje, emocje wywołują
określony wyraz twarzy i inne reakcje, np. ogólne napięcie i skłonność do unikania. Wyraz twarzy
i impuls unikania wzmagają związane z nimi uczucia, a uczucia z kolei wzmagają odpowiednie
idee. Wszystko odbywa się szybko i równocześnie, tworząc samowzmacniający się schemat
różnorodnych, lecz zintegrowanych reakcji poznawczych, fizycznych i emocjonalnych – o takim
schemacie mówimy, że jest  skojarzeniowo spójny.
W niewiele ponad sekundę dokonałeś – automatycznie i nieświadomie – niezwykłego wyczynu.
Wychodząc od zupełnie niespodziewanego zdarzenia (nieoczekiwanego zestawienia dwóch
wyrazów), twój System 1 spróbował w miarę możności połapać się w nowej sytuacji, łącząc


Page 45:
wyrazy w opowieść przyczynowo-skutkową. Dodatkowo ocenił możliwe zagrożenie (gdzieś
pomiędzy
„łagodnym”
a „umiarkowanym”),
a także
stworzył
kontekst
dla
przyszłości,
przygotowując cię na wydarzenia, które w tej chwili stały się bardziej prawdopodobne. Stworzył
również kontekst dla obecnego zdarzenia, szacując, do jakiego stopnia jest zaskakujące. Proces
ten przygotował cię z góry na to, co może się zdarzyć w przyszłości.
Dość dziwne jest to, że System 1 potraktował samo zestawienie dwóch wyrazów jako
reprezentację rzeczywistości. Twoje ciało zareagowało – w złagodzonej wersji – tak, jak by się
zachowało wobec rzeczywistych zdarzeń, czego interpretacją była twoja emocjonalna reakcja
oraz odruch fizycznej odrazy. Jak wskazują najnowsze wyniki badań nauk kognitywnych, akty
poznawania mają naturę cielesną – myślimy ciałem[3], a nie samym mózgiem.
Mechanizm wywołujący te umysłowe zdarzenia jest znany od dawna: jest nim kojarzenie. Każdy
wie z doświadczenia, że myśli i idee łączą się w świadomości w dość uporządkowany sposób.
Brytyjscy filozofowie przełomu XVII i XVIII wieku poszukiwali zasad, które wyjaśniałyby tę
sekwencyjność myślenia. Szkocki filozof David Hume w traktacie z 1748 roku zatytułowanym
Badania dotyczące rozumu ludzkiego
sprowadził liczbę zasad rządzących skojarzeniami
do trzech:
podobieństwa,
zbieżności
miejsca
i czasu
oraz
przyczynowości.
Od czasów
Hume’a nasze rozumienie myślenia kojarzeniowego zmieniło się radykalnie, jednak jego trzy
zasady nadal są dobrym punktem wyjścia.
Na użytek tej książki pojęcie „idei” rozumiem bardzo szeroko – idee mogą być konkretne lub
abstrakcyjne, mogą też być wyrażane na różne sposoby: w formie czasowników, rzeczowników,
przymiotników, a nawet zaciśniętej pięści. Psycholodzy postrzegają idee jako węzły w ogromnej
sieci zwanej „pamięcią skojarzeniową”, gdzie każda idea łączy się z wieloma innymi. Istnieją różne
rodzaje połączeń: przyczyny ze skutkami (wirus
przeziębienie); przedmioty z właściwościami
(cytryna
żółta); przedmioty z kategoriami, do których należą (banan
owoc). Od czasów
Hume’a zrobiliśmy też postępy polegające m.in. na tym, że nie traktujemy już umysłu jako
czegoś, co świadomie przetwarza jedną ideę po drugiej. Aktualny pogląd na temat działania
pamięci skojarzeniowej mówi, że dokonuje się w niej bardzo wiele rzeczy jednocześnie.
Aktywowana idea nie wywołuje jednej następnej, lecz mnóstwo różnych, a te aktywują kolejne.
Co więcej, nasza świadomość rejestruje tylko nieliczne z aktywowanych idei; większa część
myślenia skojarzeniowego (asocjacyjnego) odbywa się milcząco i pozostaje ukryta przed
świadomym umysłem. Pogląd, że mamy zaledwie ograniczony dostęp do funkcjonowania
własnego umysłu, jest trudny do przyjęcia – z natury rzeczy jest sprzeczny z doświadczeniem
– jednak tak właśnie jest: wiesz o sobie o wiele mniej, niż sądzisz.
Zdumiewające zjawisko torowania
Jak to się często zdarza w nauce, pierwszy poważny przełom w rozumieniu mechanizmów
kojarzenia (asocjacji) opierał się na udoskonaleniu metod pomiarowych. Jeszcze kilkadziesiąt lat
temu skojarzenia można było badać wyłącznie w taki sposób, że zadawano ludziom pytania
w stylu: „Proszę podać pierwsze, co przychodzi panu do głowy po usłyszeniu słowa DZIEŃ”.
Następnie badacze zliczali częstotliwość różnych odpowiedzi, np. „noc”, „słoneczny” czy „długi”.
W latach osiemdziesiątych XX wieku psycholodzy odkryli, że zetknięcie się z dowolnym wyrazem
ma natychmiastowy i wymierny wpływ na łatwość przypominania sobie wyrazów pokrewnych.
Jeśli niedawno widziałeś albo słyszałeś wyraz PIĆ, przez pewien czas brakującą literę w słowie
WO_a uzupełnisz raczej do wyrazu WODA niż WOLA. Oczywiście jeśli wcześniej zobaczyłaś słowo
CHĘĆ, efekt będzie odwrotny. Zjawisko to nazywamy „efektem torowania” (ang. priming effect):
mówimy, że idea PICIA toruje ideę WODY[4], a CHĘĆ toruje WOLĘ.


Page 46:
Torowanie, zwane też z angielska „primingiem” lub „prymowaniem”, przybiera różne formy. Jeśli
w twoim umyśle tkwi w tej chwili idea PIĆ (czego wcale nie musisz być świadomy), szybciej niż
zwykle rozpoznasz słowo WODA wypowiedziane szeptem albo napisane niewyraźną czcionką.
Oczywiście torowanie nie dotyczy wyłącznie idei WODY, ale też mnóstwa innych idei związanych
z napojami, takich jak „kubek”, „pragnienie”, „alkohol”, „dieta” albo „sok”. Jeśli ostatni posiłek
jadłeś w restauracji przy chwiejnym stoliku, w twoim umyśle utorowana będzie także idea
chwiejności. Mało tego – utorowane idee potrafią torować kolejne, choć w słabszym stopniu.
Aktywacja rozchodzi się niczym kręgi po powierzchni wody, które docierają do drobnej części
ogromnej sieci powiązanych ze sobą idei. Śledzenie dróg, którymi przebiega aktywacja, jest w tej
chwili jednym z najciekawszych obszarów badań psychologicznych.
Innym dużym krokiem ku zrozumieniu działania pamięci było odkrycie, że torowanie dotyczy nie
tylko wyrazów i pojęć. Oczywiście nie da się tego stwierdzić na podstawie świadomego
doświadczenia, ale musisz przyjąć do wiadomości zaskakujący fakt, że twoje emocje i działania
da się torować za pomocą zdarzeń, z których nawet nie zdajesz sobie sprawy. W eksperymencie,
który natychmiast przeszedł do klasyki psychologii, John Bargh z zespołem poprosili studentów
New York University – w większości w wieku 18–22 lat – aby ułożyli czterowyrazowe zdania,
mając do wyboru po pięć wyrazów (np. „znajduje – on – to – żółty – natychmiast”)[5]. U połowy
studentów pomieszane zdania zawierały słowa związane z podeszłym wiekiem[6], takie jak
„Floryda”, „zapomina”, „łysy”, „siwa” czy „zmarszczka”. Po wykonanym zadaniu młodzi uczestnicy
byli odsyłani do innej sali na końcu korytarza, gdzie miał się odbyć kolejny eksperyment.
Rzeczywistym eksperymentem był jednak właśnie ten krótki spacer z sali do sali. Badacze
dyskretnie mierzyli czas, jaki zajmowało uczestnikom przejście korytarzem. Tak jak przewidywał
Bargh, tym młodym osobom, które układały zdania z wyrazów kojarzących się z podeszłym
wiekiem, przemierzenie korytarza zajmowało znacznie więcej czasu niż pozostałym.
To zjawisko (tzw. efekt Florydy) obejmuje dwa etapy torowania. Najpierw wyrazy z zestawu
torują myśli o starości, choć samo słowo „stary” nie pada ani razu; z kolei te myśli torują
zachowanie (chodzenie powolnym krokiem), które kojarzy się ze starością. Wszystko następuje
bez udziału świadomości. Kiedy ich później pytano, żaden z badanych studentów nie potwierdził,
jakoby oglądane słowa łączył wspólny motyw, a także wszyscy twierdzili, że słowa napotkane
w pierwszym eksperymencie nie mogły w żaden sposób wpłynąć na ich późniejsze zachowanie.
Idea podeszłego wieku nie pojawiła się w świadomości uczestników, a mimo to ich postępowanie
się zmieniło. To niezwykłe zjawisko torowania – wpływu idei na działania – określamy mianem
efektu ideomotorycznego. Choć na pewno nie zdajesz sobie z tego sprawy, czytanie tego akapitu
wywołało efekt torowania także w twoim umyśle. Gdybyś w trakcie lektury potrzebował wstać
z fotela i przynieść sobie szklankę wody, twoje ruchy byłyby nieco wolniejsze niż zwykle w takiej
sytuacji (chyba że nie lubisz starszych ludzi – badania sugerują, że w takim wypadku być może
zerwałbyś się z miejsca odrobinę szybciej niż zwykle!).
Związek
ideomotoryczny
działa
też
w odwrotnym
kierunku.
Na pewnym
niemieckim
uniwersytecie przeprowadzono badanie będące lustrzanym odbiciem jednego z pierwszych
nowojorskich eksperymentów zespołu Bargha. Tu studentów poproszono, żeby przez pięć minut
chodzili po pokoju w tempie 30 kroków na minutę, czyli około jednej trzeciej normalnego tempa.
Po tym krótkim doświadczeniu uczestnicy znacznie szybciej rozpoznawali słowa wiążące się
ze starością, np. „zapominać”, „stary” czy „samotny”. Reakcja na efekty obustronnego torowania
jest zwykle spójna – gdy zostanie w tobie utorowana idea starości, częściej będziesz się
zachowywać jak osoba w podeszłym wieku, a z kolei zachowanie przypominające osobę
w podeszłym wieku wzmocni u ciebie myślenie o starości.


Page 47:
W sieci skojarzeniowej takie wzajemne związki zdarzają się często. Na przykład rozbawienie
wzmaga skłonność do uśmiechu, a uśmiech zwykle wywołuje nastrój rozbawienia. Weź ołówek
i przez kilka sekund potrzymaj go zębami, tak by gumka na końcu była skierowana w prawą
stronę, a zatemperowana końcówka – w lewą. Teraz zaciśnij wargi wokół gumki, tak aby
końcówka była skierowana wprost przed ciebie. Prawdopodobnie nie uświadomiłeś sobie przy
tym, że pierwsze z tych ćwiczeń wywołuje na twarzy uśmiech, a drugie – grymas. W pewnym
badaniu poproszono studentów, żeby z ołówkiem w zębach ocenili, w jakim stopniu ich śmieszą
żarty rysunkowe Gary’ego Larsona z cyklu The Far Side[7]. Osoby, które się „uśmiechały” (w ogóle
sobie tego nie uświadamiając), uznały żarty za zabawniejsze niż osoby, które je oglądały
z „grymasem” na twarzy. W innym eksperymencie osoby, których twarz została sztucznie
ułożona w grymas (poprzez ściśnięcie brwi), zgłaszały silniejszą reakcję emocjonalną na przykre
zdjęcia[8], np. głodujących dzieci, kłócących się ludzi czy okaleczonych ofiar wypadków.
Również proste, zwyczajne gesty mogą wpływać na nasze myśli i uczucia. W pewnym badaniu
poproszono uczestników o wysłuchanie wiadomości[9] przez nowe słuchawki. Powiedziano im,
że eksperyment ma badać jakość sprzętu audio: poproszono, żeby stale poruszali głowami, aby
stwierdzić, czy nie dochodzi przy tym do zniekształceń dźwięku. Połowie uczestników kazano
poruszać głową w górę i w dół, a drugiej połowie – na boki. Wiadomości, których słuchali, były
publicystycznymi felietonami radiowymi. Te osoby, które kiwały głowami (gest oznaczający
„tak”), zwykle zgadzały się z usłyszanym felietonem, osoby zaś, które kręciły głowami, zwykle się
z nim nie zgadzały. Tu także wszystko odbywało się bez udziału świadomości – wystarczył związek
pomiędzy postawą akceptującą lub odrzucającą a odpowiednim gestem fizycznego wyrazu. Stąd
widać, że często udzielana rada, by zachowywać się spokojnie niezależnie od prawdziwego stanu
własnych uczuć, jest radą doskonałą – istnieje spora szansa, że spotka cię za to nagroda
w postaci rzeczywistego uczucia spokoju.
Dokąd prowadzą nas tory
Badania nad efektami torowania zaowocowały odkryciami, które stawiają pod znakiem zapytania
pogląd, jakoby ludzie byli świadomymi i autonomicznymi autorami swoich osądów i wyborów.
Na przykład większość z nas uważa, że głosowanie w wyborach jest przemyślanym działaniem
odzwierciedlającym naszą ocenę sytuacji i wyznawane wartości, a nie czymś, na co mogą
wpływać nieistotne szczegóły. Na to, jak głosujemy, nie powinno wpływać np. miejsce, w którym
znajduje się lokal wyborczy – a jednak tak właśnie jest. Kiedy w 2000 roku zbadano statystyczne
prawidłowości
w różnych
okręgach
wyborczych
podczas
stanowego
referendum
nad
zwiększeniem finansowania szkolnictwa[10], okazało się, że w tych okręgach, gdzie lokale
wyborcze mieściły się w szkołach, wyborcy znacząco częściej popierali zwiększenie finansowania
dla szkół. Inny eksperyment pokazał, że ludzie, którym pokazano fotografie klas i szatni, również
okazują się bardziej skłonni do wspierania szkolnych inicjatyw. Różnica pomiędzy grupą
uczestników, która oglądała zdjęcia, a grupą, która ich nie oglądała, była większa niż różnica
pomiędzy uczestnikami mającymi dzieci a bezdzietnymi! Od czasów pierwszego eksperymentu,
który wykazał, że ludzie, którym przypomniano o starości, chodzą wolniejszym krokiem, dokonał
się znaczny postęp w badaniach nad zjawiskiem torowania. Obecnie mamy świadomość,
że skutki torowania mogą dotykać każdego aspektu życia.
Dość niepokojące skutki może mieć przypominanie ludziom o pieniądzach[11]. W pewnym
eksperymencie pokazano uczestnikom listę pięciu wyrazów, z których mieli następnie ułożyć
czterowyrazowe wyrażenie. Wyrażenia były związane z motywem pieniędzy (np. z wyrazów
„odpowiedzialna” – „biurko” – „płatna” – „dobrze” – „praca” uczestnicy mieli stworzyć wyrażenie
„odpowiedzialna, dobrze płatna praca”). Badano także bardziej subtelne skutki torowania,
np. umieszczano w sali niezwiązany z badaniem przedmiot kojarzący się z pieniędzmi, taki jak


Page 48:
stosik banknotów do gry w Monopol czy monitor komputera z wygaszaczem przedstawiającym
dolarowe banknoty przesuwające się po ekranie.
Ludzie, u których doszło do utorowania idei pieniędzy, stawali się bardziej niezależni niż
w sytuacji, kiedy otoczenie nie zawierało elementów wyzwalających takie skojarzenie. Prawie
dwa razy dłużej próbowali rozwiązać bardzo trudne zadanie bez zwracania się o pomoc do osoby
prowadzącej eksperyment, co wyraźnie wskazuje na zwiększoną samodzielność. Osoby, u których
utorowano ideę pieniędzy, były zarazem bardziej samolubne: były mniej skłonne poświęcać czas,
żeby pomóc studentowi udającemu, że nie rozumie, o co chodzi w eksperymencie. Kiedy
prowadzącemu
spadła
na podłogę
garść
ołówków,
uczestnicy
myślący
(nieświadomie)
o pieniądzach podnosili mniej ołówków niż pozostali. W innym eksperymencie z tej samej serii
uczestnikom powiedziano, że wkrótce będą mieli okazję poznać nową osobę w krótkiej
rozmowie. Prowadzący eksperyment wychodził z sali, aby przyprowadzić nową osobę, a w tym
czasie prosił uczestnika o ustawienie dwóch krzeseł, żeby przygotować miejsce do rozmowy.
Uczestnicy, u których utorowano ideę pieniędzy, zostawiali między krzesłami znacznie większy
odstęp niż pozostali (średni odstęp wynosił odpowiednio 118 centymetrów i 80 centymetrów).
Studenci, u których utorowano ideę pieniędzy, także chętniej pozostawali w samotności.
Ogólny obraz wyłaniający się z tych badań wskazuje, że idea pieniędzy toruje indywidualizm, czyli
niechęć do zależności, akceptowania cudzych żądań czy angażowania się w relacje z innymi
ludźmi.
Psycholożka,
która
przeprowadziła
te
zdumiewające
badania
– Kathleen
Vohs
– zachowuje chwalebną powściągliwość na temat płynących stąd wniosków, pozostawiając ich
wyciągnięcie czytelnikom. Jednak jej eksperymenty mają głębokie znaczenie: sugerują, że życie
w kulturze, która na każdym kroku osacza nas odniesieniami do pieniędzy, może kształtować
nasze postawy i zachowania w sposób, z którego w ogóle nie zdajemy sobie sprawy i z którego
raczej nie możemy być dumni. W niektórych kulturach często przypomina się o potrzebie
szacunku dla innych, w innych nieustannie przypomina się o Bogu, jeszcze inne torują ideę
posłuszeństwa za pomocą ogromnych wizerunków Drogiego Przywódcy. Czy można wątpić,
że wszechobecność portretu przywódcy w dyktaturach nie tylko budzi wrażenie, że „Wielki Brat
patrzy”,ale też w rzeczywisty sposób ogranicza niezależne działanie i spontaniczność myślenia?
Z badań nad zjawiskiem torowania wynika, że przypominanie ludziom o śmiertelności zwiększa
atrakcyjność idei autorytarnych[12], zapewne dlatego, że koją one obawę przed śmiercią. Inne
eksperymenty potwierdziły spostrzeżenia Freuda dotyczące znaczenia symboli i metafor dla
skojarzeń nieświadomych. Weźmy na przykład wieloznaczne urywki wyrazów, takie jak MY_IE czy
m_ _ŁO[13]. Osoby przed chwilą poproszone, żeby pomyślały o uczynku, którego się wstydzą,
częściej uzupełnią brakujące litery tak, by powstały wyrazy MYCIE i MYDŁO niż np. MYSIE czy
MASŁO. Mało tego – sama myśl o dźgnięciu kolegi nożem w plecy sprawia, że ludzie stają się
bardziej skłonni do zakupu mydła, środków dezynfekcyjnych czy detergentów niż baterii, soku czy
batonów. Najwyraźniej poczucie „zbrukania duszy” wywołuje pragnienie oczyszczenia ciała
– impuls ten nazwano „efektem Lady Makbet”[14].
Impuls oczyszczania dotyka precyzyjnie tych części ciała, które wzięły udział w popełnionym
przewinieniu. Uczestników pewnego eksperymentu skłoniono do powiedzenia „kłamstwa”
wymyślonej osobie; jedna grupa miała to zrobić przez telefon, druga – e-mailem. Następnie
wśród tych samych uczestników przeprowadzono badanie atrakcyjności różnych produktów.
Osoby, które skłamały przez telefon, częściej wybierały płyn do płukania ust niż mydło[15],
a osoby, które skłamały w e-mailu – odwrotnie.
Kiedy w publicznych wystąpieniach opisuję badania nad efektem torowania, widzowie często
reagują niedowierzaniem. Nie jest to zaskakujące: System 2 uważa, że sam kieruje myśleniem


Page 49:
i zna przyczyny dokonywanych wyborów. Zapewne nasuwają ci się również inne pytania: jak to
możliwe, żeby trywialne manipulacje kontekstu przynosiły aż tak poważne skutki? Czy te
eksperymenty oznaczają, że jesteśmy zupełnie zdani na łaskę i niełaskę torujących sygnałów
obecnych w danej chwili w otoczeniu? Tak oczywiście nie jest. Skutki sygnałów torujących są
przewidywalne i mierzalne, jednak niekoniecznie silne. Na stu wyborców tylko kilka osób
o pierwotnie
niesprecyzowanych
preferencjach
zagłosuje
inaczej
w referendum
nad
finansowaniem szkół, jeśli lokal wyborczy będzie się mieścił w szkole, a nie np. w kościele
– jednak w wyborach kilka procent może mieć decydujące znaczenie.
Lepiej skupić się na czymś innym – że jeśli chodzi o zjawisko torowania, nie może być mowy
o niedowierzaniu. Te wyniki nie zostały zmyślone ani nie są kwestią przypadku. Nie masz wyboru
– musisz się pogodzić z tym, że ogólne wnioski wspomnianych badań są słuszne. Co więcej,
musisz się pogodzić z tym, że są one słuszne w stosunku  do ciebie. Jeśli pokazano ci wygaszacz
ekranu z przesuwającymi się dolarami, ty też raczej podniesiesz mniej ołówków z podłogi, aby
pomóc nieznajomemu niezgrabiaszowi, który je upuścił. Nie dowierzasz, że te wyniki dotyczą
ciebie, bo nie wiążą się z twoim subiektywnym doświadczeniem. Jednak twoje subiektywne
doświadczenie to w większości opowieść, którą twój System 2 opowiada sobie samemu na temat
tego, co się wokół ciebie dzieje. Zjawiska torowania powstają w Systemie 1 i nie masz do nich
świadomego dostępu.
Na koniec dam doskonały przykład demonstracji efektu torowania, która miała miejsce w pokoju
socjalnym na jednej z brytyjskich uczelni[16]. Przez wiele lat pracownicy wydziału korzystający
z pokoju płacili za wypitą w ciągu dnia kawę i herbatę, wrzucając pieniądze do skarbonki, nad
którą umieszczono sugerowany cennik. Pewnego dnia nad cennikiem bez żadnego wyjaśnienia
pojawił się plakat. Przez dziesięć tygodni plakat zmieniał się raz na tydzień – na zmianę były to
rozmaite kwiaty albo oczy, które wydawały się patrzeć bezpośrednio na osobę stojącą przed
plakatem. Nikt nie skomentował nowej dekoracji, jednak składki wrzucane do skarbonki ulegały
istotnym zmianom. Rysunek 4 przedstawia wzory plakatów wraz z kwotami umieszczanymi
w skarbonce (w stosunku do kwoty rzeczywistej konsumpcji). Warto im się uważnie przyjrzeć.
 


Page 50:
Rysunek 4
 
W pierwszym tygodniu eksperymentu (pokazanym na dole wykresu), na pijących kawę czy
herbatę spoglądała para szeroko otwartych oczu, a średnia składka wynosiła 70 pensów na każdy
litr zużytego mleka[17]. W drugim tygodniu plakat przedstawiał kwiaty, a średnia składka spadła
do około 15 pensów na litr. Podobna prawidłowość utrzymywała się również w późniejszych
tygodniach.
W tygodniach
„z oczami”
użytkownicy
pokoju
socjalnego
średnio
wrzucali
do skarbonki prawie trzy razy więcej pieniędzy niż w tygodniach „z kwiatami”. Najwyraźniej
czysto symboliczne przypomnienie, że nasze postępowanie jest obserwowane, popchnęło ludzi
do poprawy zachowania. W tym momencie nie zdziwi cię już informacja, że kompletnie sobie
tego nie uświadamiali. Czy teraz już wierzysz, że taka sama prawidłowość dotknęłaby również
ciebie?
Jakiś czas temu psycholog Timothy Wilson napisał książkę o intrygującym tytule Strangers to
Ourselves [Obcy dla siebie samych]. Teraz właśnie stajesz wobec żyjącej w tobie obcej osoby[18]
– osoby, która być może w dużej mierze decyduje, co zrobisz, choć rzadko możesz ją na tym
przyłapać. System 1 dostarcza nam wrażeń, z których kształtują się przekonania i poglądy, i to on
jest źródłem bodźców, z których często rodzą się twoje wybory i działania. System 1 milcząco
interpretuje wszystko, co się dzieje z tobą i w twoim otoczeniu, łącząc chwilę obecną z niedawną
przeszłością i spodziewaną najbliższą przyszłością. System 1 mieści w sobie model świata, który
pozwala mu w jednej chwili ocenić, czy dane zdarzenie jest normalne, czy zaskakujące. To on jest
źródłem błyskawicznych i często trafnych osądów intuicyjnych. W większości przypadków nawet
nie masz świadomości, że wykonał jakieś zadanie. Jak zobaczymy w kolejnych rozdziałach,


Page 51:
System 1 jest też źródłem licznych systemowych błędów,którymi dotknięta jest ludzka intuicja.
Jak rozmawiać o torowaniu
 
„Widok tych wszystkich ludzi w mundurach nie utoruje twórczego myślenia”.
 
„Świat jest znacznie mniej logiczny, niż ci się wydaje. Może się wydawać logiczny
i spójny, ale wynika to głównie z tego, jak funkcjonuje nasz umysł”.
 
„Mieli w głowie utorowaną ideę niedociągnięć, więc je znaleźli”.
 
„Jego System 1 stworzył historię, a System 2 w nią uwierzył. Każdy ma coś takiego”.
 
„Zmusiłam się do uśmiechu i faktycznie już mi jakoś lepiej!”


Page 52:
 
ROZDZIAŁ
5
Łatwość poznawcza
Za każdym razem, kiedy to sobie uświadamiasz – a może nawet wtedy, kiedy sobie nie
uświadamiasz – w twoim mózgu dokonują się operacje mające utrzymywać i aktualizować
odpowiedzi na wiele ważnych pytań: Czy dzieje się coś nowego? Czy coś mi grozi? Czy wszystko
w porządku? Czy nie trzeba zwrócić uwagi na coś innego? Czy to zadanie wymaga większego
wysiłku? Wyobraźmy sobie tablicę kontrolną, na której tarcze wskaźników pokazują aktualną
wartość każdej z tych arcyważnych zmiennych. Oceny sytuacji dokonuje automatycznie System 1,
a jedną z jego funkcji jest badanie, czy nie potrzeba dodatkowego wysiłku ze strony Systemu 2.
Jeden z tych wskaźników mierzy  łatwość poznawczą (cognitive ease): jego wskazania mieszczą
się w zakresie od „Łatwość” do „Wysilenie”[1]. „Łatwość” oznacza, że wszystko idzie dobrze – nic
nam nie zagraża, nie dzieje się nic nowego, nie trzeba odwracać uwagi ani mobilizować wysiłku.
„Wysilenie” wskazuje, że istnieje problem, który będzie wymagał zwiększonej mobilizacji
Systemu 2.
Wysilenie poznawcze
(cognitive strain) jest odwrotnością łatwości poznawczej.
Na wysilenie poznawcze wpływa zarówno aktualny poziom wysiłku umysłowego, jak i obecność
niewykonanych zadań. Co zaskakujące, ten pojedynczy wskaźnik łatwości poznawczej łączy się
z całą rozległą siecią sygnałów przychodzących i wychodzących[2], co pokazuje rysunek 5
na stronie 83.
Rysunek sugeruje, że zdania, które zostały wydrukowane przejrzystą czcionką, utorowane
poznawczo albo powtórzone, będą przetwarzane w sposób płynny – z łatwością poznawczą.
Łatwość poznawcza pojawia się też, gdy słuchamy kogoś, będąc w dobrym nastroju, a nawet
kiedy trzymamy w ustach ołówek w sposób wymuszający „uśmiech” na twarzy. I na odwrót
– wysilenia poznawczego doznajemy, kiedy czytamy instrukcje wydrukowane nieczytelną
czcionką, wyblakłe albo sformułowane skomplikowanym językiem, ewentualnie kiedy jesteśmy
w złym nastroju, a nawet kiedy marszczymy czoło.
 
Rysunek 5
 
Poszczególne przyczyny łatwości poznawczej (oraz wysilenia poznawczego) działają obustronnie


Page 53:
– kiedy pozostajesz w stanie łatwości poznawczej, prawdopodobnie masz także dobry nastrój,
podoba ci się to, co widzisz, wierzysz w to, co słyszysz, ufasz własnej intuicji i masz komfortowe
poczucie, że jesteś w znajomej sytuacji. Istnieje spore prawdopodobieństwo, że w takim stanie
twój
umysł
stosunkowo
silnie
skłania
się
ku myśleniu
przyczynowo-skutkowemu
i powierzchownemu. Kiedy odczuwasz wysilenie poznawcze, zwiększa się prawdopodobieństwo,
że zachowasz
czujność
i podejrzliwość,
włożysz
w wykonywaną
czynność
więcej
wysiłku
umysłowego, będziesz się czuć mniej komfortowo i popełnisz mniej błędów, ale też że twoje
myślenie będzie mniej intuicyjne i twórcze niż zazwyczaj.
Złudzenia pamięciowe
Słowo „złudzenie” kojarzy nam się ze złudzeniami optycznymi, bo każdy z nas widział rozmaite
obrazki wprowadzające umysł w błąd. Jednak świat złudzeń nie ogranicza się do wzroku
– podatna na nie bywa także pamięć, a także myślenie w ogóle.
Dawid Stemberg, Monica Bigoutski, Shana Tirana. Wszystkie te nazwiska wymyśliłem przed
chwilą. Jeśli natkniesz się na któreś z nich ponownie w ciągu najbliższych paru minut,
prawdopodobnie będziesz jeszcze pamiętać, skąd je kojarzysz. W tej chwili wiesz – i jeszcze przez
chwilę będziesz wiedzieć nadal – że nie są to nazwiska medialnych celebrytów. Ale wyobraźmy
sobie, że za kilka dni pokażę ci długą listę nazwisk, a wśród nich kilka nazwisk pomniejszych
celebrytów, a także powyższe „nowe” nazwiska ludzi, o których nigdy nie słyszałeś. Twoim
zadaniem
będzie
zaznaczyć
na liście
nazwiska
należące
do celebrytów.
Istnieje
spore
prawdopodobieństwo, że uznasz wtedy Dawida Stemberga za znaną osobę, choć (oczywiście) nie
będziesz już pamiętać, czy to nazwisko obiło ci się o uszy w kontekście filmów, sportu czy polityki.
Larry Jacoby, psycholog, który pierwszy laboratoryjnie wykazał istnienie tego złudzenia
pamięciowego, zatytułował swój artykuł Becoming Famous Overnight[3] [Sława z dnia na dzień].
Jak to się dzieje? Na początek zadaj sobie pytanie, skąd wiesz, że ktoś jest albo nie jest sławny.
W niektórych przypadkach – takich jak ludzie autentycznie sławni albo celebryci z interesującej
cię dziedziny – twój umysł przechowuje bogatą kartotekę informacji na temat danej osoby:
weźmy Alberta Einsteina, Bono czy Hillary Clinton. Kiedy jednak za kilka dni natrafisz na nazwisko
Dawida Stemberga, w kartotece umysłu nie znajdziesz żadnych informacji. Pojawi się tylko
poczucie, że nazwisko brzmi znajomo – że gdzieś już je widziałeś.
Jacoby zgrabnie ujął ten problem[4]: „Wrażenie znajomości[5] charakteryzuje się prostą, lecz silną
właściwością
przynależenia do przeszłości, przez co wydaje się wskazywać, jakoby było
bezpośrednim odzwierciedleniem wcześniejszego doświadczenia”. Ta właściwość – przynależenie
do przeszłości – jest złudzeniem. Jak wykazał Jacoby i wielu późniejszych badaczy, rzeczywistość
jest taka, że nazwisko „Dawid Stemberg” wydaje ci się znajome, bo widzisz je wyraźniej. Słowa,
które widzieliśmy wcześniej, jest nam łatwiej zobaczyć – rozpoznajemy je szybciej, kiedy
na krótką chwilę migają przed oczami lub zakłócane są szumem, a także czytamy je szybciej
(o kilka setnych sekundy) niż inne wyrazy. Krótko mówiąc, czytając słowo oglądane już wcześniej,
doświadczasz większej łatwości poznawczej, a łatwość budzi w tobie wrażenie znajomości.
Rysunek 5 pokazuje, jak można to sprawdzić – wybierz jakieś kompletnie nowe słowo i nadaj mu
wyraźniejszą szatę graficzną, a zwiększysz prawdopodobieństwo, że nabierze właściwości
przynależenia do przeszłości. Nowe słowo łatwiej zostanie uznane za znajome, jeśli zostanie
nieświadomie utorowane – np. przez wyświetlenie go na kilka milisekund przed testem – albo
jeśli zostanie ukazane w większym kontraście niż inne słowa na liście. Ten sam związek działa
również w drugim kierunku. Wyobraź sobie, że dostajesz listę wyrazów o różnym stopniu
rozmazania. Jedne są zamazane bardzo, inne mniej, a twoje zadanie polega na tym, żeby wskazać
wyrazy wyraźniejsze. Słowo oglądane przed kilkoma minutami wyda ci się wtedy wyraźniejsze niż


Page 54:
słowa nieznajome. Jak wskazuje rysunek 5, poszczególne sposoby uzyskania łatwości poznawczej
można traktować wymiennie; może być tak, że nie wiesz, co właściwie sprawia, iż jakaś rzecz
wywołuje łatwość poznawczą albo poznawcze wysilenie. Stąd właśnie bierze się złudzenie
znajomości.
Złudzenia prawdziwości
„Nowy Jork to duże miasto w Stanach Zjednoczonych”. „Księżyc orbituje wokół Ziemi”. „Kura ma
cztery nogi”. W każdym przypadku twoja pamięć szybko przywołała wiele powiązanych
informacji, z których prawie wszystkie wskazywały na taką czy inną odpowiedź. Zaraz
po przeczytaniu wiedziałeś, że dwa pierwsze zdania są prawdziwe, a ostatnie – nie jest. Zauważ
jednak, że zdanie „Kura ma trzy nogi” jest w bardziej oczywisty sposób fałszywe niż „Kura ma
cztery nogi” – w tym drugim przypadku twoja skojarzeniowa maszyneria przez moment
wstrzymuje się z decyzją, bo odnajduje fakt, że wiele zwierząt ma cztery nogi, a może także
dlatego, że w wielu supermarketach można kupić kurze udka w paczkach po cztery. Do przesiania
informacji zaangażowany został System 2 – być może podniósł kwestię, czy pytanie na temat
Nowego Jorku nie jest za łatwe, albo zastanowił się nad znaczeniem słowa „orbituje”.
Przypomnij sobie egzamin na prawo jazdy. Czy to prawda, że do kierowania pojazdami o masie
ponad trzech ton potrzebne jest specjalne prawo jazdy? Być może przyłożyłeś się do nauki przed
egzaminem i pamiętasz, po której stronie kartki wydrukowana została odpowiedź i jak brzmiało
logiczne uzasadnienie tej kwestii. Ja mogę tylko powiedzieć, że sam przygotowywałem się
zupełnie inaczej. Po przeprowadzce do innego stanu szybko przeczytałem broszurę z zasadami
ruchu drogowego. Część odpowiedzi znałem z doświadczenia jako długoletni kierowca. Jednak
były tam również pytania, na które nie przychodziła mi do głowy żadna dobra odpowiedź
i mogłem polegać wyłącznie na łatwości poznawczej. Jeśli odpowiedź robiła wrażenie znajomej,
zakładałem, że pewnie jest prawdziwa, a odrzucałem odpowiedzi robiące wrażenie nowych (albo
nieprawdopodobnie skrajnych). System 1 wywołuje wrażenie znajomości, a na jego podstawie
System 2 ocenia, czy odpowiedź jest prawdziwa, czy fałszywa.
Z rysunku 5 płynie lekcja, że ocena sytuacji oparta na wrażeniu łatwości poznawczej lub wysilenia
poznawczego prowadzi do występowania przewidywalnych złudzeń. Wszystko, co pomaga
maszynie skojarzeniowej działać gładko, wywołuje zarazem skrzywienia (błędy) poznawcze.
Sprawdzoną metodą przekonania ludzi o prawdziwości kłamstwa jest jego częste powtarzanie,
ponieważ niełatwo jest odróżnić prawdę od wrażenia znajomości. Autorytarne instytucje
i specjaliści od marketingu zawsze wiedzieli o tym najlepiej. Jednak dopiero psycholodzy odkryli,
że jeśli chcemy, żeby fakty czy idee wydały się prawdziwe, nie trzeba powtarzać na ich temat
całego zdania. Osoby, którym wielokrotnie przedstawiono zwrot „temperatura ciała kury”[6]
częściej przyjmowaliby za prawdę zdanie, że „temperatura ciała kury wynosi 45 stopni” (bądź ma
inną arbitralnie wybraną wysokość). Sama znajomość zwrotu użytego w zdaniu wystarcza, żeby
wydało się ono znajome, a przez to prawdziwe. Jeśli nie pamiętasz źródła zdania i możesz je
odnieść do innych znanych ci faktów, nie masz innego wyboru, niż pójść za głosem łatwości
poznawczej.
Jak napisać przekonujący komunikat
Wyobraźmy sobie, że musisz napisać jakiś komunikat i chcesz, żeby odbiorcy w niego uwierzyli.
Oczywiście twój komunikat będzie prawdziwy, jednak to wcale nie musi znaczyć, że ludzie
uwierzą w jego prawdziwość. W takiej sytuacji możesz z czystym sumieniem wykorzystać
do swoich celów zjawisko łatwości poznawczej. Konkretnych wskazówek udzielą ci wyniki badań
nad złudzeniami dotyczącymi prawdziwości.


Page 55:
Ogólna zasada nakazuje zrobić wszystko, żeby ograniczyć wysiłek poznawczy, dlatego zacznij
od uzyskania maksymalnej czytelności. Porównaj dwa poniższe zdania:
 
Adolf Hitler urodził się w 1892 roku.
Adolf Hitler urodził się w 1887 roku.
 
Obydwa zdania są nieprawdziwe (Hitler urodził się w 1889 roku), jednak eksperymenty wykazały,
że ludzie częściej uznają za prawdziwe zdanie pierwsze. Kolejna rada: jeśli komunikat ma zostać
wydrukowany, użyj papieru dobrej jakości, żeby zwiększyć kontrast pomiędzy literami a tłem.
Jeśli drukujesz w kolorze, ludzie prędzej ci uwierzą, gdy użyjesz czystego koloru niebieskiego lub
czerwonego zamiast stonowanych odcieni zielonych, żółtych czy błękitnych.
Jeśli chcesz być uważany za osobę wiarygodną i inteligentną, nie używaj skomplikowanego języka
tam, gdzie wystarczy prosty. Mój kolega z Uniwersytetu Princeton, Danny Oppenheimer, obalił
częste wśród studentów złudzenie na temat tego, jakie słownictwo robi największe wrażenie
na profesorach. W artykule zatytułowanym
Consequences of Erudite Vernacular Utilized
Irrespective of Necessity: Problems with Using Long Words Needlessly
[Konsekwencje
erudycyjnej szaty stylistycznej aplikowanej w oderwaniu od konieczności: problem nadużywania
długich wyrazów] Oppenheimer wykazał, że znajome idee sformułowane pretensjonalnym
językiem są odbierane jako oznaka niskiej inteligencji i małej wiarygodności[7].
Postaraj się, żeby twój komunikat nie tylko był prosty, ale też zapadał w pamięć. Jeśli się da, użyj
rymów – rymy zwiększają szansę[8], że komunikat zostanie uznany za prawdziwy. W pewnym
często cytowanym eksperymencie poproszono uczestników o przeczytanie kilkudziesięciu
nieznanych im aforyzmów w stylu:
 
Nie ma winy bez przyczyny.
Musi za młodu pracować, kto chce na starość próżnować.
Gdzie zgoda, tam w sercu pogoda.
 
Inni studenci dostali do przeczytania te same przysłowia w wersjach nierymowanych:
 
Każde przewinienie ma jakąś przyczynę.
Kto chce mieć spokojną starość, musi pracować za młodu.
Gdzie zgoda, tam serca pogodne.
 
Aforyzmy rymowane studenci uznawali za celniejsze od nierymowanych.
I wreszcie, jeśli powołujesz się na źródło, wybierz autora o łatwym do wymówienia nazwisku.


Page 56:
W pewnym
badaniu
uczestników
poproszono
o ocenę
perspektyw
rozwoju
fikcyjnych
przedsiębiorstw tureckich[9]
na podstawie raportów przygotowanych przez dwa domy
maklerskie. O każdym z przedsiębiorstw jeden raport przygotował dom maklerski o nazwie łatwej
do wymówienia (np. Artan), a drugi przez dom maklerski o niefortunnej nazwie (np. Taahhut).
Raporty nie zawsze były jednomyślne. W sytuacji konfliktu najlepiej przyjrzeć się obydwu
raportom i wyciągnąć średnią, ale uczestnicy badania robili inaczej. O wiele większą wagę
nadawali raportowi Artanu niż raportowi Taahhutu. Pamiętajmy, że System 2 jest leniwy, więc
wysiłek umysłowy budzi w nas niechęć. Jak tylko się da, odbiorcy starają się unikać rzeczy
kojarzących się z wysiłkiem, w tym źródeł mających skomplikowane nazwy czy nazwiska.
Wszystko to dobre rady, jednak nie wolno popadać w przesadę. Doskonały papier, żywe kolory,
rymy i przejrzysty język nic nie pomogą, jeśli komunikat będzie w oczywisty sposób bezsensowny
albo niezgodny ze stanem wiedzy odbiorców. Psycholodzy prowadzący te badania nie uważają,
że ludzie są głupi albo kompletnie łatwowierni. Uważamy jednak, że większość ludzi na co dzień
kieruje się wrażeniami Systemu 1 – których źródeł często sobie nie uświadamia. Skąd wiesz,
że jakieś zdanie jest prawdziwe? Jeśli ma silny związek logiczny lub skojarzeniowy z twoimi
przekonaniami czy preferencjami, ewentualnie pochodzi ze źródła, które lubisz i któremu ufasz,
w twoim umyśle pojawi się wrażenie łatwości poznawczej. Problem w tym, że łatwość poznawcza
może wynikać także z innych przyczyn – m. in. takich jak jakość czcionki czy potoczysty, rytmiczny
styl – a wtedy już niełatwo się zorientować, skąd biorą się twoje uczucia. Oto morał płynący
z rysunku 5: poczucie łatwości lub wysilenia może mieć wiele różnych przyczyn, które trudno
rozróżnić – trudno, ale nie jest to niemożliwe. Wpływ niektórych powierzchownych czynników
wywołujących złudzenia prawdziwościowe można przełamać, jeśli jesteśmy do tego silnie
zmotywowani. Jednak w większości wypadków leniwy System 2 przyjmuje sugestie Systemu 1
i idzie dalej.
Wysilenie poznawcze a wysiłek umysłowy
Kiedy mówiliśmy o spójności skojarzeniowej, wybijającym się motywem była symetria wielu
związków skojarzeniowych. Jak już widzieliśmy, osoby zmuszone do „uśmiechu” lub „grymasu”
samym faktem, że trzymają w zębach ołówek albo przytrzymują zmarszczonymi brwiami
piłeczkę, będą skłonne doświadczać emocji w normalnej sytuacji wyrażanych uśmiechem lub
grymasem. Z takim samym samonapędzającym się stosunkiem wzajemnym stykamy się
w badaniach nad łatwością poznawczą. Z jednej strony wysilenia poznawczego doświadczamy
w sytuacjach, kiedy włącza się wymagające wysiłku działanie Systemu 2. Z drugiej strony
doświadczenie wysilenia poznawczego – niezależnie od jego źródeł – zwykle mobilizuje System 2,
przy czym podejście do problemu zmienia się ze swobodnego i intuicyjnego na bardziej
zaangażowane i analityczne[10].
Zagadka o kiju i piłce bejsbolowej, którą podałem wcześniej, to przykład naszej skłonności, żeby
na pytanie udzielać bez sprawdzenia pierwszej odpowiedzi, jaka nam przyjdzie do głowy. Test
świadomego myślenia (Cognitive Reflection Test, CRT) autorstwa Shane’a Fredericka składa się
właśnie z zagadki o kiju i piłce do bejsbola oraz dwóch innych pytań dobranych tak, żeby
instynktownie przywodziły na myśl błędną odpowiedź. Dwa pozostałe pytania w teście CRT
brzmią następująco:
 
Jeśli 5 maszyn w ciągu 5 minut produkuje 5 urządzeń, ile czasu zajmie 100 maszynom
zrobienie 100 urządzeń?
100 minut    CZY    5 minut


Page 57:
 
Na stawie rozrasta się kępa lilii wodnych. Codziennie kępa staje się dwukrotnie
większa. Jeśli zarośnięcie całego stawu zajmie liliom 48 dni, to ile dni potrzeba, żeby
zarosły połowę stawu?
24 dni    CZY    47 dni
 
Poprawne odpowiedzi na obydwa pytania znajdują się w przypisie[11]. Do udziału w teście CRT
badacze
zaprosili
40
studentów
Uniwersytetu
Princeton.
Połowa
otrzymała
zagadki
wydrukowane drobną, szarą czcionką – były czytelne, jednak krój i kolor czcionki powodował
wysilenie poznawcze. Z wyników badania płynął jasny wniosek: 90 procent studentów
rozwiązujących zagadki wydrukowane normalnymi czcionkami popełniło co najmniej jeden błąd,
jednak odsetek ten spadł do 35 procent u studentów rozwiązujących zagadki ledwie czytelne.
Tak, dobrze zrozumiałeś – w teście wypadły  lepiej osoby, które czytały tekst drukowany marną
czcionką. Wysilenie poznawcze – niezależnie od tego, skąd się bierze – mobilizuje do działania
System 2, który ma wtedy większą szansę odrzucić intuicyjną odpowiedź podsuwaną przez
System 1.
Przyjemna łatwość poznawcza
W artykule zatytułowanym Mind at Ease Puts a Smile on the Face [Swobodny umysł wywołuje
uśmiech na twarzy] opisano eksperyment, w którym uczestnikom pokazywano na krótką chwilę
rysunki przedmiotów[12]. Niektóre przedmioty były łatwiejsze do rozpoznania, ponieważ tuż
przed pojawieniem się przedmiotu migał najpierw jego zarys (zarys pojawiał się tak szybko,
że świadomy umysł nie był w stanie go zauważyć). Reakcje emocjonalne mierzono, rejestrując
impulsy
elektryczne
w mięśniach
twarzy,
dzięki
czemu
można
było
uchwycić
drobne,
błyskawiczne
zmiany
wyrazu
twarzy,
których
nie
wychwyciłoby
oko
ludzkie.
Zgodnie
z oczekiwaniami osoby patrzące na obrazy łatwiejsze do rozpoznania leciutko się uśmiechały
i rozluźniały brwi. Jak się wydaje, jedną z cech Systemu 1 jest fakt, że łatwość poznawcza idzie
w parze z pozytywnymi uczuciami.
Jak można się domyślić, słowa łatwe do wymówienia są odbierane pozytywnie. W pierwszym
tygodniu po wejściu na giełdę akcje spółek o nazwach łatwych do wymówienia radzą sobie lepiej
od innych, choć z czasem ten efekt się zaciera. Akcje oznaczane łatwiejszymi do wymówienia
skrótami (np. KAR albo LUNMOO) radzą sobie lepiej od akcji o skrótach niedających się wymówić
w stylu PXG albo RDO – w tym wypadku wydaje się, że ta drobna przewaga[13] jest trwała (nie
znika z czasem). Przeprowadzone w Szwajcarii badanie wskazuje, że zdaniem inwestorów akcje
spółek o płynnie brzmiących nazwach (np. Emmi, Swissfirst, Comet) zapewnią wyższy zwrot
z inwestycji niż akcje spółek o toporniej brzmiących nazwach[14] (np. Geberit, Ypsomed).
Jak widzieliśmy na rysunku 5, powtarzanie wywołuje efekt łatwości poznawczej i przyjemne
poczucie znajomości. Sławny psycholog Robert Zajonc poświęcił większą część kariery na badanie
związku pomiędzy powtarzaniem się arbitralnego bodźca a lekką sympatią, której z czasem
do niego nabieramy. Zajonc nazwał to „efektem czystej ekspozycji”[15] (mere exposure effect).
Jednym z moich ulubionych eksperymentów[16] jest demonstracja działania tego efektu, którą
przeprowadzono na łamach uczelnianych gazet University of Michigan oraz Michigan State
University. Przez kilka tygodni na pierwszej stronie obydwu gazet ukazywały się przypominające
reklamę ramki z jednym z następujących wyrazów tureckich (lub przypominających tureckie):
kadirga, saricik, biwonjni, nansoma oraz iktitaf. Poszczególne wyrazy ukazywały się z różną


Page 58:
częstotliwością: jeden ukazał się tylko raz, inne pojawiały się w ramce w co drugim, piątym,
dziesiątym lub dwudziestym piątym wydaniu (słowa, które w jednej gazecie ukazywały się
najczęściej, w drugiej ukazywały się najrzadziej). Ramki nie zawierały żadnego wyjaśnienia,
a na pytania czytelników odpowiadano, że „nabywca reklam pragnie pozostać anonimowy”.
Kiedy tajemnicza seria reklam dobiegła końca, badacze rozprowadzili wśród studentów
kwestionariusze, prosząc o określenie wrażenia, jakie budzi w nich dane słowo – „czy dane słowo
oznacza coś »dobrego«, czy coś »złego«”. Wynik eksperymentu był spektakularny: słowa
ukazujące się częściej odbierane były o wiele pozytywniej niż słowa, które zamieszczono tylko raz
czy dwa razy. Wyniki znalazły potwierdzenie w wielu innych badaniach, obejmujących chińskie
ideogramy, twarze ludzkie czy przypadkowe wielokąty.
Efekt czystej ekspozycji jest niezależny od świadomego poczucia, że znamy dany obiekt.
Przeciwnie,
jest
zupełnie
niezależny
od świadomości
i zachodzi
również
wtedy,
kiedy
powtarzające się słowa czy obrazy ukazywane są za szybko, żeby widzowie zdołali się
zorientować – nawet w takiej sytuacji słowa albo obrazy poprzednio pokazywane widzom
częściej, będą im się podobać bardziej. Jak już się zorientowaliśmy, System 1 umie reagować
na wrażenia ze zdarzeń, których System 2 nawet sobie nie uświadamia. W przypadku bodźców,
których nie zauważamy w sposób świadomy[17], efekt czystej ekspozycji jest wręcz silniejszy!
Zajonc twierdził, że związek pomiędzy powtarzalnością a sympatią jest głęboko zakorzeniony
w biologii i dotyczy wszystkich zwierząt. Aby przeżyć w często niebezpiecznym świecie, każdy
organizm powinien z początku reagować na nieznany bodziec ostrożnie: wycofaniem i lękiem.
Zwierzę, które nie obawia się nowych bodźców, ma marne widoki na przeżycie. Jednak zdolność
wytłumienia początkowego lęku wobec bodźca bezpiecznego również będzie korzystna
z ewolucyjnego punktu widzenia. Zdaniem Zajonca efekt czystej ekspozycji ma miejsce dlatego,
że bodziec pojawia się regularnie, jednak nie dzieje się nic złego. Taki bodziec z czasem staje się
sygnałem bezpieczeństwa, a bezpieczeństwo jest czymś dobrym. Rzecz jasna nie ogranicza się to
do ludzi. Aby to udowodnić, jeden ze współpracowników Zajonca puszczał różne dźwięki dwóm
grupom zapłodnionych jaj kurzych. Po wykluciu kurczęta rzadziej reagowały sygnałami lęku
na znajome dźwięki, które słyszały, będąc jeszcze w skorupkach[18].
Zajonc zgrabnie wyjaśnia swój program badawczy:
 
Skutki powtarzającej się ekspozycji na bodziec przynoszą organizmowi korzyści
w kontaktach zarówno ze środowiskiem ożywionym, jak i nieożywionym. Pozwalają mu
odróżniać bezpieczne obiekty i habitaty od niebezpiecznych, budując najpierwotniejsze
podstawy powiązań społecznych. Są więc one podstawą spójności i organizacji
społecznej, czyli podstawowych źródeł stabilności psychologicznej i społecznej[19].
 
Związek pomiędzy pozytywnymi emocjami a łatwością poznawczą w Systemie 1 ma głębokie
korzenie ewolucyjne.
Łatwość, nastrój oraz intuicja
Około 1960 roku młody psycholog nazwiskiem Sarnoff Mednick doszedł do wniosku, że udało mu
się określić, na czym polega kreatywność. Jego idea była prosta i niezwykle użyteczna:
kreatywność to nic innego jak wyjątkowo sprawna pamięć skojarzeniowa. Mednick stworzył test
odległych skojarzeń (Remote Association Test, RAT), który do dzisiaj często wykorzystuje się


Page 59:
w badaniach kreatywności.
Weźmy następujący łatwy przykład w postaci trzech wyrazów:
 
błyskawiczny        warowny        hokejowy
 
Czy potrafisz podać słowo, które kojarzyłoby się z wszystkimi trzema wyrazami? Prawdopodobnie
udało ci się odgadnąć, że odpowiedzią jest zamek.
A teraz takie wyrazy:
 
ekonomiczny        hormonalny        wydawniczy
 
To zadanie jest znacznie trudniejsze, jednak istnieje jedna poprawna odpowiedź, którą uzna
każda osoba znająca język polski – jest nią słowo cykl. W oryginalnym badaniu wyrazy brzmiały
dive – light – rocket
i łączyła je odpowiedź
sky,
jednak mniej niż 20 procent studentów
biorących udział w badaniu wpadło na nią przed upływem 15 sekund. Oczywiście nie do każdej
trójki wyrazów[20] pasuje jakieś rozwiązanie. Np. słowa „sen”, „kalosz” i „podręcznik” nie budzą
żadnego wspólnego skojarzenia, które uznałby każdy, kto włada językiem polskim.
Kilka niemieckich zespołów prowadziło w ostatnich latach badania z testem RAT, które przyniosły
fascynujące odkrycia na temat łatwości poznawczej. Jeden zespół postanowił zbadać dwie
kwestie: „Czy ludzie czują, że dla danej trójki wyrazów istnieje rozwiązanie, zanim jeszcze je
odgadną?” i „Jak nastrój wpływa na wyniki osiągane w tym zadaniu?”. Aby się o tym przekonać,
najpierw wprawili część uczestników badania w dobry nastrój, a część w smutny, prosząc, żeby
uczestnicy przez kilka minut myśleli o przyjemnym albo smutnym wydarzeniu z własnego życia.
Następnie pokazywali uczestnikom trójki wyrazów, z których połowa miała poprawne odpowiedzi
(np.
„ekonomiczny”
– „hormonalny”
– „wydawniczy”),
a część
nie (np. „sen”
– „kalosz”
– „podręcznik”) i prosili, aby uczestnik szybko nacisnął jeden z dwóch klawiszy, żeby pokazać, czy
jego zdaniem dla danej trójki istnieje rozwiązanie, czy nie. Uczestnicy mieli na to dwie sekundy
– o wiele za mało, by wpaść na właściwe rozwiązanie.
Pierwsza niespodzianka polega na tym, że domysły uczestników były o wiele trafniejsze, niżby to
wynikało z czystego przypadku. Dla mnie jest to zdumiewające, wskazuje bowiem, że poczucie
łatwości poznawczej bierze się z bardzo nikłego sygnału płynącego z maszynerii skojarzeniowej,
która „wie”, że dana trójka wyrazów jest spójna (czyli połączona jednym skojarzeniem), na długo
zanim
skojarzenie
zostanie
przywołane
z pamięci[21].
Inny
niemiecki
zespół
potwierdził
eksperymentalnie rolę, jaką w takich ocenach odgrywa łatwość poznawcza: jak się okazuje, każda
manipulacja zwiększająca łatwość poznawczą[22]
(torowanie, wyraźna czcionka, wcześniejsza
ekspozycja
określonych
wyrazów)
zwiększa
skłonność
do postrzegania
wyrazów
jako
połączonych.
Innym niezwykłym odkryciem okazał się ogromny wpływ nastroju na skuteczność myślenia
intuicyjnego. Dla mierzenia trafności domysłów intuicyjnych eksperymentatorzy opracowali
specjalny „wskaźnik intuicji”. Przy okazji ustalili, że kiedy wprawi się uczestników przed testem


Page 60:
w dobry nastrój, każąc im myśleć o przyjemnych rzeczach, trafność ich domysłów wzrasta ponad
dwukrotnie[23]. Co jeszcze bardziej uderzające, smutni uczestnicy okazali się kompletnie niezdolni
do trafnego
wykonywania
zadania
intuicyjnego
– ich
domysły
okazały
się
nie
lepsze
od odpowiedzi udzielanych na chybił trafił. Najwyraźniej nastrój wpływa na działanie Systemu 1:
kiedy jest nam niewygodnie i jesteśmy smutni, intuicja zaczyna się nam wymykać.
Te wyniki wpisują się w rosnącą liczbę danych sugerujących, że dobry nastrój, intuicja, twórcze
myślenie, łatwowierność oraz zwiększona skłonność do polegania na Systemie 1 są ze sobą
powiązane[24].
Na przeciwległym
biegunie
mamy
inne
połączenie
– smutku,
czujności,
podejrzliwości, podejścia analitycznego i wzmożonego wysiłku. Dobry nastrój rozluźnia kontrolę
Systemu 2 nad wykonywanymi zadaniami: w dobrym nastroju ludzie działają bardziej intuicyjnie
i twórczo, ale zarazem są mniej czujni i bardziej narażeni na logiczne błędy. Podobnie jak to było
z efektem czystej ekspozycji, takie połączenie ma biologiczny sens. Dobry nastrój sygnalizuje,
że ogólnie wszystko idzie dobrze, otoczenie jest bezpieczne i można opuścić gardę. Zły nastrój
wskazuje, że sprawy nie idą jak należy, że może istnieć zagrożenie i należy zachować czujność.
Łatwość poznawcza jest zarówno przyczyną, jak i skutkiem uczucia przyjemności.
To jeszcze nie wszystko, co test RAT mówi nam o związku pomiędzy łatwością poznawczą
a pozytywnym afektem. Rzuć okiem na te dwie trójki wyrazów:
 
sen        list        przełącznik
sól        głębia        piana
 
Oczywiście nie możesz tego wiedzieć, jednak pomiary aktywności elektrycznej w twoich
mięśniach twarzowych prawdopodobnie wykazałyby, że po przeczytaniu drugiej trójki wyrazów
(która jest spójna – rozwiązanie brzmi „morska”), na twojej twarzy pojawił się leciutki uśmiech.
Reagowanie uśmiechem[25] na spójność notuje się również u uczestników badania, którym nie
wspominano nic o skojarzeniach łączących te wyrazy: pokazywano im tylko wyrazy ułożone
pionowo trójkami i kazano naciskać spację w chwili, kiedy przeczytają wszystkie. Jak się wydaje,
wrażenie łatwości poznawczej odczuwane na widok spójnej trójki wyrazów jest dość przyjemne
samo w sobie.
Mówiąc językiem naukowym, badania wskazują, że dobry nastrój, łatwość poznawczą oraz
intuicję spójności łączy korelacja, ale niekoniecznie związek przyczynowo-skutkowy. Łatwość
poznawcza i uśmiech idą w parze, ale czy to dobry nastrój powoduje intuicję spójności? Owszem.
Dowodów dostarczyła pomysłowa metoda eksperymentalna, która ostatnio cieszy się rosnącą
popularnością. Niektórym uczestnikom badania podano alternatywne wyjaśnienie, dlaczego
w chwili intuicyjnego wykrycia pasujących do siebie wyrazów mają dobry nastrój: powiedziano
im, że – „jak wykazały wcześniejsze badania” – muzyka, którą słyszeli w słuchawkach podczas
wykonywania zadania, „wpływa na reakcje emocjonalne słuchaczy”[26]. Takie wyjaśnienie
całkowicie wyeliminowało u uczestników zdolność intuicyjnego dostrzegania spójności. To
pokazuje, że tak naprawdę osądy dotyczące spójności opierają się na chwilowej reakcji
emocjonalnej po zobaczeniu trójki wyrazów (reakcji przyjemnej, jeśli trójka jest spójna,
a nieprzyjemnej, jeśli trójka jest niespójna). Nie ma w tym niczego takiego, czego nie potrafiłby
zrobić
samodzielnie
System
1.
Kiedy
gra
muzyka,
uczestnicy
spodziewają
się
zmian
emocjonalnych, a ponieważ zmiana przestaje być zaskakująca, uczestnicy nie łączą jej w związek
przyczynowo-skutkowy ze spójnością wyrazów.


Page 61:
Trudno wskazać badanie psychologiczne, w którym technika eksperymentalna dostarczałaby
równie solidnych i zdumiewających wyników. W ostatnich dziesięcioleciach bardzo wiele
dowiedzieliśmy się o funkcjonowaniu Systemu 1. Wiele z tego, co wiemy dziś, trzydzieści albo
czterdzieści lat temu wydawałoby się wyjęte z literatury science fiction. Wtedy nikt nawet nie
wyobrażał sobie, że kiepska czcionka może wpływać na ocenę prawdziwości zdań czy zwiększać
trafność odpowiedzi albo że emocjonalna reakcja na łatwość poznawczą trójki wyrazów
uruchamia wrażenie spójności skojarzeniowej. Psychologia zrobiła olbrzymie postępy.
Jak rozmawiać o łatwości poznawczej
 
„Nie skreślajmy ich biznesplanu tylko dlatego, że użyli trudnej do przeczytania czcionki”.
 
„Na pewno jesteśmy skłonni w to uwierzyć, bo powtórzyli nam to wiele razy, ale
zastanówmy się jeszcze raz”.
 
„Jak coś dobrze znasz, zaczyna ci się podobać. To efekt czystej ekspozycji”.
 
„Dzisiaj jestem w doskonałym nastroju, więc mój System 2 jest osłabiony. Muszę się
bardziej skupiać i uważać”.


Page 62:
 
ROZDZIAŁ
6
Normy, niespodzianki
i przyczyny
Przedstawiliśmy już najważniejsze funkcje i cechy Systemów 1 i 2, a także omówiliśmy dokładniej
System 1. Mówiąc w przenośni, mamy w głowie niezwykle silny komputer – wprawdzie nie
najszybszy jak na konwencjonalne standardy sprzętowe, ale zdolny do wiernego przedstawiania
struktury świata dzięki różnym związkom skojarzeniowym w obrębie olbrzymiej sieci wszelkiego
rodzaju
idei.
Rozprzestrzenianie
się
aktywacji
(pobudzenia)
idei
w naszej
maszynerii
skojarzeniowej zachodzi automatycznie, jednak możemy – my, to znaczy System 2 – w pewnym
stopniu kontrolować pamięciowe poszukiwania oraz tak programować pamięć, żeby wykrycie
określonego zdarzenia w otoczeniu zwracało naszą uwagę. Teraz przyjrzymy się bliżej
nadzwyczajnym możliwościom Systemu 1, ale także jego ograniczeniom.
Ocena normalności
Główną funkcją Systemu 1 jest utrzymywanie i aktualizowanie modelu twojej osobistej
rzeczywistości, reprezentującego wszystko, co jest w niej normalne. Model tworzony jest
za pomocą skojarzeń łączących te idee dotyczące zdarzeń, okoliczności, działań oraz ich skutków,
które zawsze następują w dość regularny sposób – np. równocześnie albo z grubsza w tym
samym czasie. W umyśle tworzą się i umacniają związki skojarzeniowe, z których wyłania się
pewien schemat idei reprezentujący strukturę zdarzeń w twoim życiu. Taki schemat określa, jak
będziesz interpretować teraźniejszość oraz czego będziesz się spodziewać w przyszłości.
Zdolność do odczuwania zaskoczenia jest jednym z kluczowych aspektów życia umysłowego,
a samo zaskoczenie to najczulszy wskaźnik rozumienia rzeczywistości i naszych oczekiwań z nią
związanych. Istnieją dwa główne rodzaje zaskoczenia. Niektóre oczekiwania są aktywne
i świadome – kiedy wiesz, że czekasz na zaistnienie jakiegoś zdarzenia. Być może o określonej
porze dnia spodziewasz się odgłosu otwieranych drzwi, bo wtedy dziecko wraca ze szkoły; kiedy
otwierają się drzwi, spodziewasz się usłyszeć znajomy głos. W sytuacjach aktywnego oczekiwania
dziwisz się, jeśli spodziewane zdarzenie nie następuje. Jednak istnieje też szersza kategoria
zdarzeń, których oczekujemy biernie; nie oczekujesz ich, ale też nie dziwisz się, kiedy się
przydarzą. Takie zdarzenia są w danej sytuacji normalne, ale nie są aż tak prawdopodobne, żeby
ich aktywnie wyczekiwać.
Wystarczy, że zdarzenie nastąpi raz, a już staje się mniej zaskakujące. Jakiś czas temu
spędzaliśmy z żoną wakacje na wysepce wchodzącej w skład Wielkiej Rafy Koralowej. Na całej
wyspie jest zaledwie czterdzieści pokoi na wynajem dla turystów. Kiedy zeszliśmy do jadalni
na kolację, zaskoczyła nas obecność znajomego – psychologa imieniem Jonathan. Przywitaliśmy
się serdecznie i chwilę rozmawialiśmy o tym niezwykłym zbiegu okoliczności. Może dwa tygodnie
później byliśmy z żoną w Londynie i poszliśmy do teatru. Po zgaśnięciu świateł jakiś spóźniony
widz usiadł na fotelu obok mnie. Gdy na widowni zapaliły się światła i zaczęła się przerwa,
zauważyłem, że moim sąsiadem jest Jonathan. Rozmawiając o tym później z żoną, doszliśmy
do wniosku, iż oboje odnieśliśmy to samo wrażenie – że choć kolejne spotkanie było czymś
jeszcze niezwyklejszym, to jednak za drugim razem byliśmy  o wiele mniej zdziwieni widokiem
Jonathana. Najwyraźniej pierwsze spotkanie w jakiś sposób zmieniło nasze wyobrażenie o nim
– od tamtej pory idea Jonathana oznaczała dla nas coś w stylu „ten psycholog, którego


Page 63:
spotykamy, kiedy wyjeżdżamy za granicę”. Wiedzieliśmy – my, czyli nasz System 2 – że to
idiotyzm, a jednak System 1 sprawił, że spotkanie Jonathana w dziwnym miejscu stało się czymś
niemal normalnym. O wiele bardziej zdziwilibyśmy się, gdybyśmy w londyńskim teatrze spotkali
innego znajomego. Z punktu widzenia prawdopodobieństwa spotkanie w teatrze właśnie
Jonathana było znacznie mniej prawdopodobne niż spotkanie kogokolwiek z setek naszych
znajomych – a mimo to spotkanie go wydało nam się czymś bardziej normalnym.
W pewnych warunkach oczekiwania pasywne szybko stają się aktywne, o czym mogliśmy się
przekonać przy okazji innego zbiegu okoliczności. Kilka lat temu jak co tydzień jechaliśmy
w niedzielne popołudnie samochodem z Nowego Jorku do Princeton. Po drodze zauważyliśmy
na poboczu nietypowy widok – płonący samochód. Kiedy tydzień później dojechaliśmy w to samo
miejsce, przy drodze znowu stał w płomieniach inny samochód. Wtedy też stwierdziliśmy,
że za drugim razem ten widok zaskoczył nas o wiele mniej niż za pierwszym. Teraz ten odcinek
drogi oznaczał już dla nas „miejsce, w którym płoną samochody”. Ponieważ w tych samych
okolicznościach powtórzyło się takie samo zdarzenie, za drugim razem w naszym umyśle
pojawiło się już aktywne oczekiwanie: przez wiele miesięcy – a może i lat – od drugiego
zdarzenia, dojeżdżając w to miejsce, przypominaliśmy sobie płonące samochody i byliśmy
przygotowani, że znowu jakiś zobaczymy (choć oczywiście nigdy tak się nie zdarzyło).
Razem z psychologiem Dale’em Millerem napisaliśmy kiedyś esej, w którym usiłowaliśmy
wyjaśnić, jak pewne zdarzenia zaczynają być postrzegane jako normalne lub nienormalne. Użyję
przykładu wziętego z naszego opisu „teorii normy”, choć dziś interpretuję go nieco inaczej niż
wtedy:
 
Człowiek przyglądający się ludziom[1] siedzącym przy sąsiednim stoliku w modnej
restauracji zauważa, jak pierwszy z gości zaczyna jeść zupę i po przełknięciu łyżki robi
grymas bólu. To zdarzenie wpłynie na jego postrzeganie normalności wielu innych
zdarzeń. Od tego momentu dla obserwatora nie będzie już zaskoczeniem, jeśli
człowiek, który spróbował zupy, podskoczy jak oparzony pod dotknięciem kelnera; nie
będzie zaskoczeniem, jeśli inny gość, który spróbuje zupy z tej samej wazy, wyda
stłumiony okrzyk. Oba te zdarzenia – a także wiele innych – od tej pory mogą się
wydawać normalniejsze niż zwykle, choć wcale nie muszą potwierdzać jakichś z góry
powziętych oczekiwań. Raczej wydają się normalne, bo angażują zdarzenie pierwotne,
które zostaje przywołane z pamięci, i są w związku z nim interpretowane.
 
Wyobraź sobie, że to ty jesteś obserwatorem. Najpierw zaskoczyła cię niecodzienna reakcja
gościa na zupę, potem znowu zaskoczył cię, reagując przestrachem na dotyk kelnera. Jednak
drugie nienormalne zdarzenie przywoła z pamięci pierwsze, a razem nabierają już sensu. Obydwa
układają się w pewien schemat, w którym obserwowany w restauracji gość jest osobą niezwykle
spiętą. Przy drugim możliwym ciągu zdarzeń – gdyby po tym, jak pierwszy gość zrobił grymas,
drugi z okrzykiem zrezygnował z zupy – połączysz ze sobą te oznaki zaskoczenia i z pewnością
uznasz, że przyczyną jest zupa.
„Po ile zwierząt każdego gatunku Mojżesz zabrał do arki?” Tak mało ludzi zauważa, że z tym
pytaniem jest coś nie tak, że aż nazwano to „złudzeniem Mojżeszowym” – to nie Mojżesz
zabierał zwierzęta do arki, lecz Noe. Teoria norm wyjaśnia to złudzenie równie łatwo, jak
wcześniej wyjaśniła grymas na twarzy osoby jedzącej zupę. Idea zwierząt wchodzących do arki
przywołuje w umyśle kontekst biblijny, w którym Mojżesz nie jest niczym nienormalnym. Nie to,


Page 64:
żebyśmy się spodziewali konkretnie Mojżesza, ale jego imię nie budzi zaskoczenia. Do tego
dochodzi fakt, że obydwa imiona mają po dwie sylaby i takie same samogłoski. Podobnie jak to
było z trójkami wyrazów wywołującymi łatwość poznawczą, nieświadomie wykrywamy spójność
skojarzeniową pomiędzy „Mojżeszem” i „arką”,a tym samym szybko akceptujemy pytanie. Gdyby
w tym zdaniu zastąpić Mojżesza nazwiskiem George’a W. Busha, otrzymalibyśmy kiepski żart
polityczny, ale nie złudzenie.
Kiedy coś cement nie pasuje do kontekstu aktualnie aktywowanych idei, system wykrywa
nienormalność, tak jak to widać w tym zdaniu. Czytając takie zdanie, nie masz konkretnego
wyobrażenia, jakie słowo pojawi się po „coś”, jednak kiedy pada słowo „cement”, od razu wiesz,
że w tym zdaniu jest nienormalne. Badania reakcji mózgu wykazały, że naruszenia normalności są
wykrywane ze zdumiewającą szybkością i precyzją. Niedawno przeprowadzono eksperyment,
w którym ludzie słyszeli zdanie „Ziemia co roku okrąża kłopot”. W aktywności mózgowej wykryto
charakterystyczny schemat, który pojawiał się dwie dziesiąte sekundy po rozpoczęciu się
niepasującego słowa. Co jeszcze ciekawsze, ta sama reakcja mózgu pojawia się z tą samą
szybkością, kiedy męski głos mówi „Chyba jestem w ciąży, bo co rano mam mdłości” albo kiedy
osoba mówiąca z arystokratycznym akcentem stwierdza „Mam na plecach duży tatuaż”[2]. Aby
wykryć niespójność, mózg musi w jednej chwili uruchomić ogromną ilość wiedzy o świecie: głos
musi
zostać
zidentyfikowany
jako
angielski
akcent
osoby
z wyższych
sfer
i połączony
z uogólnieniem, że duże tatuaże są w klasie wyższej rzadkością.
Jesteśmy w stanie komunikować się ze sobą dzięki temu, że w dużej mierze mamy podobną
wiedzę o świecie i tak samo używamy słów. Kiedy mówię słowo „stół” i nie dodaję nic więcej,
rozumiesz przez to, że mam na myśli normalny stół. Masz pewność, że jego blat jest z grubsza
płaski i że ma o wiele mniej nóg niż 25. Dla ogromnej liczby kategorii istnieją „normy”,
na podstawie których błyskawicznie wykrywamy anomalie w rodzaju ciężarnych mężczyzn czy
wytatuowanych arystokratów.
Aby docenić znaczenie norm w porozumiewaniu się, weźmy zdanie „Duża mysz wspięła się
po trąbie malutkiego słonia”. Nie zaryzykuję wiele, zakładając, że twoje normy wielkości myszy
i słoni nie różnią się zbytnio od moich. Takie normy określają typową czy średnią wielkość
zwierzęcia oraz zawierają informację o zakresie możliwych odchyleń. Jest bardzo mało
prawdopodobne, że ktoś z nas wyobraził sobie mysz większą od słonia, stojącą okrakiem nad
słoniem mniejszym od myszy. Każdy wyobraża sobie podobną mysz, z grubsza mniejszą od buta,
gramolącą się po trąbie słonia większego od kanapy. System 1, który rozumie język, ma dostęp
do norm odpowiednich kategorii określających zakres, w którym mieszczą się wiarygodne
wartości i najbardziej typowe przypadki.
Widzenie przyczyn i intencji
„Rodzice Freda przyjechali spóźnieni. Niedługo mieli przyjechać ludzie z firmy cateringowej. Fred
był wściekły”. Słysząc to, wiesz, dlaczego Fred był wściekły i że przyczyną jego złości nie byli ludzie
z firmy cateringowej. W twojej sieci skojarzeń istnieje potencjalny związek między brakiem
punktualności i złością, ale nie między złością i ideą oczekiwania na ludzi z firmy cateringowej.
Odczytując zdanie, w jednej chwili tworzysz spójną historię – od razu znasz przyczynę złości
Freda. Odszukiwanie związków przyczynowo-skutkowych, które jest niezbędne do pojmowania
opowieści, odbywa się automatycznie w Systemie 1. System 1 podsunął Systemowi 2 – twojemu
świadomemu ja – interpretację przyczynowo-skutkową, a System 2 ją zaakceptował.
Automatyczne poszukiwanie przyczynowości ilustruje anegdota z książki The Black Swan [Czarny
łabędź] Nassima Taleba. Taleb pisze, że w dniu, w którym Saddam Husajn został ujęty przez


Page 65:
Amerykanów w swojej irackiej kryjówce, w pierwszej chwili wzrosły ceny obligacji – najwyraźniej
inwestorzy poszukiwali bezpieczniejszych aktywów. W wiadomościach finansowego serwisu
Bloomberg ukazał się nagłówek: „Rośnie cena amerykańskich obligacji; pojmanie Husajna może
nie wystarczyć do ograniczenia terroryzmu”. Pół godziny później ceny obligacji znowu spadły,
a na stronie pojawił się nowy nagłówek: „Spada cena amerykańskich obligacji; ujęcie Husajna
podniosło
apetyt
na ryzykowne
aktywa”. Pojmanie
Saddama
Husajna
było
oczywiście
najważniejszą
wiadomością
dnia,
a ponieważ
nasze
myślenie
cechuje
automatyczne
doszukiwanie się przyczyn, w tym dniu właśnie to zdarzenie musiało dostarczyć wyjaśnienia
każdego wydarzenia rynkowego. Z pozoru oba nagłówki wyglądają na wyjaśnienie tego, co się
dzieje na rynkach, ale coś, co ma tłumaczyć dwa różne zdarzenia naraz, w rzeczywistości nie
tłumaczy niczego. Takie nagłówki zaspokajają tylko naszą potrzebę spójności: ważne zdarzenie
powinno mieć jakieś skutki, a skutki trzeba wyjaśniać przyczynowo. Znamy tylko ograniczoną
liczbę zdarzeń z danego dnia, a System 1 jest świetny w wyszukiwaniu spójnych opowieści
przyczynowo-skutkowych, żeby mogły łączyć te strzępki wiedzy, którymi akurat dysponuje.
Przeczytaj takie zdanie:
 
Po całym dniu zwiedzania i oglądania wspaniałych widoków na zatłoczonych
nowojorskich ulicach Jane odkryła, że jej portfel zniknął.
 
Kiedy osoby, które poproszono o przeczytanie tej króciutkiej historyjki (oraz wielu innych),
poddano później niezapowiedzianemu testowi pamięci, z historyjką silniej kojarzyło im się słowo
„kieszonkowiec”[3]
niż „widoki”, choć „widoki” rzeczywiście pojawiają się w historyjce,
a „kieszonkowiec” nie. Jak do tego doszło, wyjaśniają zasady spójności skojarzeniowej. Utrata
portfela przywodzi na myśl wiele możliwych przyczyn – może portfel wypadł Jane z kieszeni,
może zostawiła go w restauracji itp. Jednak kiedy zestawimy ze sobą takie idee jak „utracony
portfel”, „Nowy Jork” oraz „tłum ludzi”, wszystkie razem przywołają na myśl wyjaśnienie,
że za utratę portfela odpowiada kieszonkowiec. We wcześniej wspomnianej opowieści, w której
zupa budziła nagłe reakcje gości w restauracji, oglądany skutek – okrzyk drugiej osoby próbującej
zupy, skrajna reakcja na dotyk kelnera – ujmuje pierwotne zaskoczenie w skojarzeniowo spójną
interpretację, budując w ten sposób pełną i wiarygodną historię.
Belgijski psycholog i arystokrata Albert Michotte opublikował w 1945 roku książkę (w angielskim
przekładzie ukazała się w 1963 roku), w której obalił sposób myślenia o przyczynowości sięgający
kilkuset lat wstecz do czasów refleksji Davida Hume’a nad kojarzeniem idei. Wcześniej
powszechnie przyjmowano pogląd, że przyczynowość w zjawiskach fizycznych zaczynamy
dostrzegać dzięki temu, że wielokrotnie obserwujemy korelację między zdarzeniami. W życiu
dziesiątki tysięcy razy stykamy się z sytuacją, w której jeden obiekt uderza w drugi, a ten
natychmiast zaczyna się poruszać, często – choć nie zawsze – w tym samym kierunku. Dzieje się
tak, kiedy jedna kula bilardowa uderza w drugą albo kiedy potrącony przez nas wazon spada
na ziemię. Michotte miał inny pomysł – jego zdaniem ludzie po prostu bezpośrednio  widzą
przyczynowość, tak jak widzimy kolory. Żeby to udowodnić, stworzył animowane filmy, w których
czarny kwadrat narysowany na papierze zostaje wprawiony w ruch i styka się z innym
kwadratem, który natychmiast zaczyna się poruszać. Osoby oglądające filmy mają świadomość,
że nie dochodzi do rzeczywistego kontaktu fizycznego, a mimo to ulegają silnemu „złudzeniu
przyczynowości”. Jeśli drugi obiekt natychmiast zaczyna się poruszać, obserwatorzy mówią,
że pierwszy obiekt „wprawił go w ruch”. Eksperymenty wykazały, że nawet sześciomiesięczne


Page 66:
niemowlęta odbierają taki ciąg wydarzeń jako scenariusz przyczynowo-skutkowy i reagują
zaskoczeniem[4], kiedy ulegnie zmianie. Najwyraźniej od urodzenia jesteśmy gotowi odbierać
wrażenia przyczynowości niezależne od tego, co rozumowo myślimy na temat danego schematu
przyczynowego. Wrażenia przyczynowości są wytworem Systemu 1.
W 1944 roku – mniej więcej w tym samym czasie, w którym Michotte opublikował badania
poświęcone postrzeganiu fizycznej przyczynowości – dwoje psychologów, Fritz Heider i Mary-Ann
Simmel,
użyło
podobnej
metody,
żeby
wykazać
nasze
postrzeganie
przyczynowości
 intencjonalnej. Przygotowali film o długości zaledwie minuty czterdziestu sekund, w którym
oglądamy
większy
trójkąt
oraz
mniejszy
trójkącik
i kółko,
które
krążą
wokół
figury
przypominającej schematycznie narysowany domek z otwieranymi drzwiami. Osoby oglądające
film widzą, jak duży i agresywny trójkąt terroryzuje mniejszy trójkącik i przerażone kółko,
aż w końcu trójkącik i kółko wspólnymi siłami unikają brutala. Następnie oglądają szereg
interakcji związanych z drzwiami, po czym następuje wybuchowy finał[5]. Oglądając film, nie
da się nie postrzegać w nim intencjonalności i emocji; nie postrzegają ich wyłącznie osoby
autystyczne[6]. Oczywiście wszystko to dzieje się wyłącznie w naszej głowie. Twój umysł jest nie
tylko gotowy, ale wręcz bardzo skłonny do zauważania świadomych podmiotów, przypisywania
im cech osobowości i konkretnych intencji, a także do widzenia w ich działaniach odbicia
konkretnych skłonności. I tu mamy powody sądzić, że rodzimy się gotowi do przypisywania
intencji: niemowlęta poniżej dwunastu miesięcy życia potrafią identyfikować brutali i ich ofiary[7],
a także oczekują, że obiekt ścigający będzie podążać za obiektem ściganym jak najkrótszą drogą.
Działania z własnej woli odbieramy jako coś zupełnie innego niż fizyczna przyczynowość. Choć to
twoja dłoń podnosi solniczkę, nie postrzegasz swojej czynności jako łańcucha fizycznych przyczyn
i skutków. Doświadczasz jej jako następstwa decyzji, które podjęła twoja bezcielesna  jaźń,
ponieważ chciało ci się dosolić potrawę. Wiele osób uważa za coś naturalnego, że ich dusza jest
źródłem i przyczyną ich działań. W 2005 roku psycholog Paul Bloom przedstawił w czasopiśmie
„The Atlantic” prowokacyjną tezę, że właśnie nasza wrodzona skłonność do odróżniania
przyczynowości fizycznej od intencjonalnej jest przyczyną niemal powszechnego występowania
wierzeń religijnych. Bloom zauważa, że „postrzegamy świat przedmiotów jako coś zasadniczo
odrębnego od świata umysłów, dzięki czemu potrafimy sobie wyobrazić ciała pozbawione duszy
oraz dusze pozbawione ciała”. Wrodzona skłonność do postrzegania dwóch różnych trybów
przyczynowości sprawia, że za rzecz naturalną uznajemy dwa centralne wierzenia wielu religii:
że ostateczną przyczyną fizycznej rzeczywistości jest niematerialne bóstwo oraz że ciałem kieruje
za życia niematerialna dusza, która opuszcza je po śmierci[8]. Zdaniem Blooma nasze dwa
sposoby pojmowania przyczynowości ukształtowały się oddzielnie na tle ewolucyjnym, przez
co religia została wbudowana w strukturę Systemu 1.
W tej książce często piszę o powszechności intuicji przyczynowych, ponieważ ludzie mają
skłonność do błędnego stosowania myślenia przyczynowego w sytuacjach, w których właściwsze
byłoby myślenie statystyczne. W myśleniu statystycznym wnioski na temat poszczególnych
przypadków wyciąga się na podstawie właściwości całych kategorii i zbiorów zdarzeń. Niestety,
System 1 nie umie myśleć w taki sposób – myślenia statystycznego potrafi się nauczyć System 2,
ale niewielu ludzi odbiera niezbędny w tym celu trening.
Właśnie
ze względu
na psychologię
przyczynowości
postanowiłem
tu
opisywać
procesy
psychologiczne, korzystając z metafory działających podmiotów, nie przejmując się zanadto
zachowaniem konsekwencji. Czasami przedstawiam System 1 jako działający podmiot mający
pewne cechy i preferencje, a czasami jako skojarzeniową maszynerię, która przedstawia
rzeczywistość za pomocą złożonego schematu związków skojarzeniowych. I system, i maszyneria


Page 67:
są fikcją – korzystam z tych pojęć tylko dlatego, że wpisują się w nasze myślenie na temat
przyczyn. Trójkąty i kółka Heidera i Simmel nie są w rzeczywistości działającymi podmiotami – to
tylko my odbieramy takie myślenie o nich jako niezwykle łatwe i naturalne. Jest to kwestia
umysłowej oszczędności. Zakładam, że tak samo jak mnie, tak i tobie czasem łatwiej jest odbierać
umysł w kategoriach cech i intencji (tj. naszych dwóch systemów), a czasem mechanicznych
prawidłowości (maszyneria skojarzeniowa). Nie próbuję cię przekonywać, że te systemy są czymś
realnym, tak samo jak Heider nie chciał cię przekonać, że duży trójkąt naprawdę jest brutalem.
Jak rozmawiać o normach i przyczynach
 
„Kiedy druga kandydatka też okazała się moją starą znajomą, byłam o wiele mniej
zaskoczona. Wystarczy, że coś się powtórzy parę razy, a nowe doświadczenie od razu
wydaje się normalne!”
 
„Badając reakcję na produkty, nie skupiajmy się tylko na średniej. Weźmy pod uwagę
pełen zakres normalnych reakcji”.
 
„Ona nie umie się pogodzić z tym, że po prostu miała pecha. Musi to sobie wytłumaczyć
przyczynowo. W końcu dojdzie do wniosku, że ktoś specjalnie sabotował jej pracę”.


Page 68:
 
ROZDZIAŁ
7
Maszyna do wyciągania
pochopnych wniosków
Znakomity komik Danny Kaye opowiadał żart, który zapamiętałem z wczesnej młodości. Mówiąc
o kobiecie, której nie lubił, stwierdził: „Z każdej sytuacji widzi wyjście: wychodzi z siebie! Ale umie
też wyciągać wnioski, pod warunkiem że będą pochopne”. Pamiętam, że rozmawialiśmy o tym
żarcie z Amosem, kiedy po raz pierwszy poruszyliśmy temat racjonalności intuicji statystycznych.
Dzisiaj uważam, że ten żart jest trafnym opisem sposobu działania Systemu 1. Na przeskakiwanie
do pochopnych wniosków można sobie pozwolić, kiedy wnioski prawdopodobnie okażą się
trafne, koszt ewentualnego błędu jest do przyjęcia, a odpowiedź intuicyjna zapewni dużą
oszczędność czasu i wysiłku. Przeskoczenie od razu do odpowiedzi intuicyjnej jest ryzykowne,
kiedy znajdujemy się w nieznanej sytuacji, kiedy stawka jest wysoka i kiedy nie ma czasu
na zebranie bliższych informacji. W takich okolicznościach prawdopodobne stają się błędy
intuicji, którym mogła zapobiec przemyślana interwencja Systemu 2.
Lekceważone dwuznaczności, tłumione wątpliwości
Rysunek 6
 
Co łączy wszystkie trzy przykłady z rysunku 6? Odpowiedź brzmi: są wieloznaczne. Przykład
z lewej strony prawie na pewno odczytałeś jako „A B C”, a z prawej jako „12 13 14”, mimo
że w obu przypadkach środkowy symbol jest taki sam. Równie dobrze można te przykłady
odczytać jako „A 13 C” i „12 B 14”, a jednak nie zrobiłeś tak. Dlaczego nie? Ten sam kształt
otoczony literami zostaje odczytany jako litera, a otoczony liczbami jako liczba. Całość kontekstu
pomaga interpretować elementy składowe. Kształt jest wieloznaczny, jednak nawet tego nie
zauważasz: wyciągasz pewien wniosek na temat jego znaczenia, nie zdając sobie w ogóle sprawy,
że rozstrzygnąłeś jakąś wieloznaczność.
Co do Anny – pewnie wyobraziłeś sobie kobietę myślącą o rycerzach i turniejach, patrzącą
na stare zamczysko. Taka interpretacja jest wiarygodna, ale nie jedyna: zdanie jest wieloznaczne.
Gdyby wcześniejsze zdanie brzmiało „Przekręcany klucz nieprzyjemnie zazgrzytał”, wyobraziłbyś
sobie zupełnie inną scenę. Kiedy myślisz o kluczach, słowo „zamek” nie kojarzy się z budowlą.
Kiedy nie ma jasnego kontekstu, System 1 samodzielnie generuje kontekst prawdopodobny.
Wiemy, że robi to System 1, bo nawet sobie nie uświadomiłeś, że masz jakiś wybór i możesz się
zdecydować na inną interpretację. Jeżeli nie jesteś ślusarzem, pewnie częściej mówisz o zamkach
w sensie budowli niż zabezpieczeń w drzwiach, dlatego wieloznaczność rozstrzygnąłeś w taki
sposób. Kiedy System 1 ma do czynienia z niejednoznacznością, obstawia konkretną odpowiedź


Page 69:
na podstawie doświadczenia. Wyborem kierują inteligentne zasady: podczas interpretowania
najwyższa waga zostaje przypisana aktualnemu kontekstowi i niedawnym zdarzeniom. Kiedy
do głowy nie przychodzi nam żadne aktualne zdarzenie, decydują wspomnienia bardziej odległe.
Jednym z najwcześniejszych i najbardziej pamiętnych wspomnień w twoim życiu jest nauka
alfabetu. Nigdy nie uczyłeś się frazy „A13C”.
W obydwu przykładach najważniejsze jest to, że dokonał się w nich konkretny wybór, jednak
nawet sobie tego nie uświadomiłeś. Do głowy przyszła ci tylko jedna interpretacja i nie zdałeś
sobie sprawy z wieloznaczności. System 1 nie pamięta odrzuconych alternatyw – a nawet nie
pamięta, że w ogóle istniały. System 1 nie jest zdolny do świadomych wątpliwości – wymaga to
równoczesnego przechowywania w pamięci sprzecznych interpretacji, a to z kolei wymaga
wysiłku umysłowego. Niepewność i wątpliwości to domena Systemu 2.
 
Tendencyjna skłonność do wierzenia i potwierdzania
Psycholog Daniel Gilbert, dobrze znany jako autor książki Stumbling to Happiness [Przypadkowe
szczęście] napisał esej pt.
How Mental Systems Believe
[Jak wierzą systemy umysłowe],
w którym rozwinął teorię wiary i niewiary sięgającą korzeniami myśli siedemnastowiecznego
filozofa Barucha Spinozy. Gilbert wysuwa tezę, że rozumienie zdania zaczyna się od próby
uwierzenia w nie: żeby zrozumieć jakąś ideę, musisz najpierw wiedzieć, co oznaczałaby jej
prawdziwość. Dopiero wtedy decydujesz, czy wierzyć w nią nadal, czy przestać wierzyć. Ta
wyjściowa
próba
uwierzenia
jest
automatycznym
działaniem
Systemu
1
polegającym
na skonstruowaniu jak najlepszej interpretacji danej sytuacji. Jak twierdzi Gilbert, nawet zdanie
bezsensowne w pierwszej chwili budzi wiarę. Weź takie zdanie: „Karasie jedzą cukierki”. Zapewne
miałeś świadomość, że w twoim umyśle pojawiają się mgliste idee ryb i cukierków, ponieważ
automatyczne procesy pamięci skojarzeniowej zaczęły poszukiwać między oboma ideami
związków,które pozwoliłyby odnaleźć sens w bezsensownym stwierdzeniu.
Tak jak to widzi Gilbert, utrata wiary w prawdziwość zdania jest wynikiem działania Systemu 2.
Na potwierdzenie tej tezy przedstawił elegancki eksperyment[1]. Uczestnicy jego badania oglądali
bezsensowne stwierdzenia w stylu „dinka to płomień”, a po kilku sekundach pojawiało się jedno
słowo: „prawda” albo „fałsz”. Później sprawdzano, czy uczestnicy pamiętają, po których zdaniach
pojawiło się słowo „prawda”. W jednej wersji eksperymentu uczestnicy patrzący na pojawiające
się stwierdzenia mieli równocześnie przechowywać w pamięci ciągi cyfr. Wywołane tym
zakłócenie Systemu 2 działało selektywnie: utrudniało tylko „utratę wiary” w prawdziwość zdań
fałszywych. Test wykazał, że uczestnicy, którzy wykonywali zadanie, mając wyczerpane ego,
uznawali wiele zdań „fałszywych” za „prawdziwe”. Morał jest znaczący: gdy System 2 jest zajęty,
jesteśmy skłonni wierzyć prawie we wszystko. System 1 jest łatwowierny – ma skłonność
do przyjmowania rzeczy na wiarę. Wątpieniem i traceniem wiary w prawdziwość zdań zajmuje
się System 2, jednak czasami bywa on zajęty, a często leniwy. Istnieją nawet dane sugerujące,
że ludzie łatwiej ulegają pustej perswazji – np. w reklamach – kiedy są zmęczeni i mają
wyczerpane ego.
Działanie pamięci skojarzeniowej przyczynia się do zjawiska zwanego „efektem potwierdzania”
lub „efektem konfirmacji” (confirmation bias). Słysząc pytanie „Czy Sam jest miły?” przypomnisz
sobie inne przykłady zachowania Sama, niż gdyby pytanie brzmiało „Czy Sam jest niemiły?”.Także
System 2 bada hipotezy tak, że poszukuje takich danych, które pozwoliłyby założoną tezę
potwierdzić (nazywamy to „strategią pozytywnego testu”,
positive test strategy). Wbrew
wskazaniom filozofii nauki, która zaleca, żeby hipotezy sprawdzać, próbując je obalić, ludzie (dość


Page 70:
często także naukowcy) poszukują danych, które będą im pasowały do przekonań. Skłonność
Systemu 1 do preferowania potwierdzeń sprawia, że łatwiej jest nam bezkrytycznie przyjmować
sugestie i za bardzo spodziewamy się zdarzeń ekstremalnych i nieprawdopodobnych. Gdyby cię
zapytano, jakie jest prawdopodobieństwo, że w ciągu najbliższych trzydziestu lat Kalifornię
nawiedzi tsunami, obrazy, które pojawią się w twoim umyśle, będą zapewne obrazami tsunami,
tak jak to widzieliśmy w bezsensownym zdaniu Gilberta „Karasie jedzą cukierki”. Będziesz skłonny
przecenić prawdopodobieństwo katastrofy.
Nadmierna spójność emocjonalna (efekt halo)
Jeśli odpowiadają ci poglądy polityczne premiera, zapewne podoba ci się też jego głos i wygląd.
Skłonność do lubienia (lub nielubienia) wszystkich aspektów danej osoby – łącznie z tymi, których
nawet nie zauważamy – nazywamy „efektem halo” (halo effect), czyli efektem poświaty[2].
W psychologii ten termin funkcjonuje od stulecia, jednak w mowie potocznej nie wszedł
do powszechnego użytku. To wielka szkoda, bo termin „efekt halo” trafnie nazywa często
spotykany błąd poznawczy, który w dużym stopniu wpływa na nasze myślenie o ludziach
i sytuacjach. Między innymi ten właśnie efekt sprawia, że System 1 generuje model świata
znacznie prostszy i spójniejszy od rzeczywistego.
Poznałeś na przyjęciu kobietę imieniem Joanna, która okazała się miłą osobą i ciekawie się wam
rozmawiało. Po przyjęciu ktoś wspomina o niej podczas rozmowy o tym, do kogo można się
zwrócić o wsparcie organizacji charytatywnej. Co wiesz na temat hojności Joanny? Poprawna
odpowiedź brzmi: „w zasadzie nic”, bo nie ma powodu sądzić, że ludzie mili w towarzystwie
zarazem hojnie wspierają dobroczynne przedsięwzięcia. Polubiłeś Joannę, więc myśl o niej
przyniesie uczucie sympatii. Lubisz też hojność i hojnych ludzi. Za sprawą tego skojarzenia
będziesz teraz skłonny sądzić, że Joanna jest hojna. A skoro już dopisałeś hojność do listy jej
dobrych cech, zapewne polubisz ją jeszcze bardziej.
W twojej opowieści o Joannie nie ma rzeczywistych dowodów hojności, więc luka zostaje
uzupełniona domysłem pasującym do emocjonalnej reakcji na osobę. Z kolei w innych sytuacjach
dane o innych ludziach gromadzimy stopniowo, a naszą interpretację kształtują emocje związane
z pierwszym wrażeniem. W znanym eksperymencie, który przeszedł do klasyki psychologii,
Solomon Asch przedstawił uczestnikom opisy dwóch osób[3] i zapytał, co sądzą o ich osobowości.
A ty? Co sądzisz o Alanie i Benie?
 
Alan: inteligentny – pracowity – impulsywny – krytyczny – uparty – zazdrosny
Ben: zazdrosny – uparty – krytyczny – impulsywny – pracowity – inteligentny
 
Jeśli nie różnisz się od większości ludzi, wyrobiłeś sobie o wiele lepsze zdanie o Alanie niż o Benie.
Cechy pojawiające się na liście w pierwszej kolejności zmieniają znaczenie dalszych. U osoby
inteligentnej upór zostanie raczej usprawiedliwiony i uznany za uzasadniony, może nawet godny
szacunku; jednak inteligencja u osoby zazdrosnej i upartej czyni ją jeszcze bardziej niebezpieczną.
Efekt halo to także przykład wytłumiania wieloznaczności: podobnie jak słowo „zamek”,
przymiotnik „uparty” jest wieloznaczny i zostanie zinterpretowany tak, żeby w spójny sposób
wpisał się w kontekst.
Zjawisko to było badane w wielu pokrewnych eksperymentach. Uczestników jednego z nich
poproszono, żeby zastanowili się nad trzema pierwszymi cechami z opisu Alana; następnie mieli


Page 71:
się zastanowić nad trzema ostatnimi, przy czym wyjaśniono im, że te należą do innej osoby. Kiedy
już uczestnicy wyobrazili sobie obydwie osoby, zapytano ich, czy jest prawdopodobne, żeby
jedna osoba łączyła w sobie wszystkie te cechy[4]. Większość uznała, że jest to niemożliwe!
Kolejność, w jakiej zauważamy cechy osoby, jest często kwestią przypadku. Mimo to jest ona
ważna, bo efekt halo sprawia, że pierwszym wrażeniom nadajemy większą wagę – do tego
stopnia, że informacje uzyskiwane później zostają kompletnie zmarnowane. Kiedy zaczynałem
pracować jako nauczyciel akademicki, prace zaliczeniowe oceniałem konwencjonalnie. Brałem
arkusz egzaminacyjny i czytałem dwa wypracowania napisane przez studenta, kolejno przyznając
im określoną liczbę punktów. Następnie punkty za oba wypracowania sumowałem, wyliczałem
średnią
i przechodziłem
do arkusza
kolejnej
osoby.
Z czasem
zauważyłem,
że za oba
wypracowania w danym arkuszu wystawiam uderzająco zbieżne oceny. Zacząłem podejrzewać,
że wystawiając oceny, pozostaję pod wpływem efektu halo, przez co ocena za pytanie pierwsze
wywiera nieproporcjonalny wpływ na ocenę ogólną. Mechanizm był prosty: kiedy za pierwsze
wypracowanie przyznałem dużo punktów, w drugim byłem skłonny przymknąć oko na niejasności
i brak precyzji. Wydawało mi się to rozsądne. Przecież to niemożliwe, żeby osoba, która tak
dobrze sobie poradziła z pierwszym pytaniem, popełniła idiotyczny błąd w drugim! Jednak taki
sposób oceniania prac oznacza poważny problem. W sytuacji, kiedy ktoś napisał jedno
wypracowanie dobre, a drugie słabe, jego ocena zależała od tego, które przeczytałem
w pierwszej kolejności. Studentom zapowiedziałem, że pytania będą punktowane jednakowo, ale
nie było to prawdą – pierwsze wpływało na ocenę końcową o wiele silniej niż drugie. Taki stan
rzeczy był nie do przyjęcia.
Przyjąłem więc inny sposób oceniania. Zamiast kolejno czytać całe arkusze egzaminacyjne,
najpierw czytałem i oceniałem wszystkie odpowiedzi na pierwsze pytanie, a dopiero potem
przechodziłem do pytania drugiego. Przyznane punkty zapisywałem w niewidocznym miejscu
arkusza, żeby nie wpływały (nawet nieświadomie) na moje wrażenie na temat drugiego
wypracowania. Wkrótce po zmianie systemu zauważyłem coś deprymującego: zacząłem o wiele
mniej ufać stawianym przez siebie ocenom. Stało się tak dlatego, że teraz często odczuwałem
nieznany mi wcześniej dyskomfort. Kiedy byłem rozczarowany czyjąś drugą odpowiedzią
i przekręcałem kartkę, żeby na odwrocie arkusza wpisać słabą ocenę, czasami stwierdzałem,
że za pytanie pierwsze przyznałem tej samej osobie ocenę maksymalną. Zauważyłem też u siebie
pokusę, żeby zmniejszać rozrzut ocen – miałem ochotę zmienić niewpisaną ocenę i trudno mi
było przestrzegać prostej zasady, żeby nigdy nie ulegać takiej pokusie. Często zdarzało się,
że jedna
osoba
dostawała
bardzo
różne
oceny
za każdą
z dwóch
odpowiedzi.
Taka
niekonsekwencja budziła we mnie niepewność i frustrację.
Nie byłem więc już tak zadowolony z wystawianych ocen i podchodziłem do nich bardziej
nieufnie, ale miałem poczucie, że to dobry znak – wskazówka, że nowy sposób oceniania jest
lepszy. Spójność, która sprawiała mi wcześniej taką przyjemność, była złudzeniem; budziła
uczucie łatwości poznawczej, a mój System 2 z lenistwa chętnie przyjmował jej końcową ocenę.
Pozwalając, żeby pierwsze pytanie silnie wpływało na ocenę kolejnego, oszczędzałem sobie
dysonansu w sytuacji, kiedy ta sama osoba z jednym pytaniem poradziła sobie dobrze, a z drugim
źle. Niepokojący rozrzut, który ujawnił nowy sposób oceniania, był czymś realnym: odzwierciedlał
zarówno to, że jedno pytanie nie wystarczy do sprawdzenia wiedzy studenta, jak i to,
że poprzedni sposób był zawodny.
Próbując ograniczyć efekt halo, przyjąłem procedurę zgodną z ogólną zasadą nakazującą usuwać
korelację między błędami. Żeby zrozumieć jej działanie, wyobraź sobie, że dużej grupie
pokazujemy słoje wypełnione drobnymi monetami i każemy oszacować, ile monet jest


Page 72:
w poszczególnych słojach. Jak wyjaśnia James Surowiecki w bestsellerze
The Wisdom of
Crowds[5]
[Mądrość tłumu], pojedyncze osoby radzą sobie z takimi zadaniami bardzo słabo,
jednak uśrednione szacunki całej grupy okazują się nadzwyczaj trafne. Część ludzi znacznie
przeszacowuje liczbę monet, część niedoszacowuje, ale po uśrednieniu wielu osądów ocena
okazuje się dość trafna. Mechanizm jest prosty – wszystkie osoby patrzą na jeden słój, więc
wszystkie szacunki będą oparte na tej samej podstawie. Za to błędy jednej osoby będą niezależne
od błędów kolejnej, dlatego przy założeniu, że nie dojdzie do jakiegoś systemowego odchylenia
wskutek błędów poznawczych, błędy zwykle zmniejszają się do zera. Jednak magia redukcji
błędów działa tylko wtedy, gdy obserwacje są niezależne, a błędy nieskorelowane. Jeśli wszyscy
obserwatorzy pozostają pod wpływem takiego samego błędu poznawczego, uśrednienie ich
oszacowań nie usunie błędu. Kiedy pozwalamy, żeby obserwatorzy wpływali na siebie nawzajem,
niejako zmniejszamy rozmiar próby, a tym samym precyzję grupowego szacowania.
Kiedy chcemy uzyskać jak najużyteczniejsze informacje z wielu źródeł, zawsze należy się starać,
żeby źródła danych były od siebie niezależne. Taką zasadę przewidują prawidłowe procedury
policyjne. Przed złożeniem zeznań świadkowie nie mogą się porozumiewać na temat widzianego
zdarzenia. Chodzi nie tylko o uniknięcie zmowy i mataczenia świadków działających w złej wierze,
ale też o wyeliminowanie wzajemnego wpływania na siebie przez niezależnych świadków.
W zeznaniach świadków, którzy ze sobą rozmawiali o zdarzeniu, pojawiają się zwykle te same
błędy poznawcze, przez co maleje ogólna wartość dostarczanych informacji. Mając do dyspozycji
wiele źródeł informacji, zawsze warto eliminować źródła dublujące się.
Zasada niezależności ocen (i usuwania korelacji błędów) przekłada się bezpośrednio na sposób
prowadzenia spotkań, a więc zajęcia, które zajmują osobom na kierowniczych stanowiskach
wiele czasu. Pomocna może tu być prosta zasada: zanim poruszymy jakąś kwestię, każdy
uczestnik spotkania powinien krótko spisać własne stanowisko na kartce. Taka procedura
pozwala dobrze wykorzystać różnorodność wiedzy i opinii w grupie. Standardowa procedura
oparta na otwartej dyskusji nadaje nadmierną wagę opiniom osób, które wypowiadają się
na początku oraz mówią asertywnym tonem, przez co pozostali tylko podpisują się pod ich
zdaniem.
Istnieje tylko to, co widzimy
Jednym z moich ulubionych wspomnień z pierwszych lat współpracy z Amosem jest komediowa
scenka, którą lubił odgrywać. Idealnie naśladując ton jednego ze swoich dawnych profesorów
filozofii, Amos powarkiwał po hebrajsku z silnym niemieckim akcentem: „Proszę państwa, proszę
sobie raz na zawsze zakonotować prymat
jest”. Nigdy nie udało mi się zrozumieć – zresztą
Amosowi chyba też nie – co właściwie miał na myśli profesor, jednak każdy żart Amosa zawierał
jakąś myśl. Zwrot o „prymacie
jest” zawsze przypominał się Amosowi (a z czasem również
i mnie), kiedy stykaliśmy się z przedziwną asymetrią, z jaką umysł podchodzi do informacji
dostępnych i niedostępnych w danej chwili.
Maszyneria skojarzeniowa ma wpisaną w naturę pewną zasadniczą cechę: podsuwa umysłowi
tylko te idee, które wcześniej zostały aktywowane. Informacje, które nie zostały choćby
nieświadomie przywołane z pamięci, właściwie mogą nie istnieć. System 1 po mistrzowsku
konstruuje jak najlepszą opowieść z aktualnie aktywowanych idei, jednak nie pozwala – a raczej
nie potrafi – uwzględnić przy tym informacji, których w danej chwili nie ma.
Miarą sukcesu Systemu 1 jest spójność opowieści, które udaje mu się stworzyć. Ilość i jakość
danych, na których opiera się opowieść, jest właściwie bez znaczenia. Kiedy – jak to często bywa
– informacji jest mało, System 1 działa jak maszyna do wyciągania pochopnych wniosków.


Page 73:
Weźmy takie zdanie: „Czy Mindik będzie dobrą liderką? Jest inteligentna, silna...”. Do głowy
szybko przyszła ci odpowiedź – „Tak”.Na podstawie tych bardzo ograniczonych informacji była to
najlepsza odpowiedź z możliwych, ale przecież twój umysł za bardzo się pośpieszył. Co by było,
gdyby następne dwa przymiotniki brzmiały „skorumpowana i okrutna”?
Zauważ, jak się
nie zachował
twój umysł, zastanawiając się przez chwilę nad Mindik w roli
liderki. Otóż nie wyszedł od pytania: „Co muszę wiedzieć, żeby ocenić czyjś potencjał jako
lidera?”. System 1 zabrał się do pracy od razu od pierwszego przymiotnika: inteligencja jest
dobra, inteligencja i siła są bardzo dobre. Oto najlepsza opowieść, którą można skonstruować
z dwóch przymiotników, i System 1 stworzył ją z wielką łatwością poznawczą. Jeśli pojawią się
nowe informacje (np. że Mindik jest skorumpowana), opowieść ulegnie korekcie, jednak nie ma
tu żadnego momentu wyczekania ani subiektywnego dyskomfortu, a w dodatku nadal będzie
działać silne skrzywienie poznawcze faworyzujące pierwsze wrażenie.
Skoro poszukujący spójności System 1 łączy się z leniwym Systemem 2, należy przypuszczać,
że System 2 przyjmuje na wiarę wiele intuicyjnych poglądów ściśle zbliżonych do wrażeń
generowanych przez System 1. Oczywiście System 2 jest również zdolny do bardziej
systematycznego i starannego badania danych empirycznych, a także ma świadomość, że przed
podjęciem decyzji należy sprawdzić cały szereg różnych kwestii – za przykład weźmy kupowanie
domu, czyli proces, w którym w przemyślany sposób poszukujemy brakujących informacji. Należy
jednak przypuszczać, że System 1 wpływa nawet na te staranniejsze decyzje. Wrażenia
przekazywane przez System 1 płyną bez żadnej przerwy.
Wyciąganie pochopnych wniosków na podstawie ograniczonych danych jest tak kluczowe dla
zrozumienia myślenia intuicyjnego i tak często pojawia się w tej książce, że będę się hasłowo
posługiwał zwrotem „Istnieje tylko to, co widzisz”[6]. System 1 jest radykalnie niewrażliwy
na jakość i ilość informacji, na podstawie których buduje wrażenia i intuicyjne domysły.
W artykule napisanym we współpracy z dwoma doktorantami ze Stanford University Amos opisał
badanie o bezpośrednim znaczeniu dla zasady „Istnieje tylko to, co widzisz”. Eksperyment polegał
na obserwowaniu reakcji ludzi, którzy otrzymywali jednostronny materiał dowodowy[7], mając
przy tym świadomość jego jednostronności. Uczestnikom przedstawiano sytuacje prawne
następującego rodzaju:
 
Trzeciego września powód (David Thornton, czterdziestotrzyletni przedstawiciel
terenowy związku zawodowego) odwiedził placówkę nr 168 sieci drogerii Thrifty Drug,
aby przeprowadzić rutynową kontrolę warunków pracy w sklepie. Niecałe dziesięć minut
po jego przybyciu do sklepu do powoda podszedł kierownik sklepu. Zabronił powodowi
rozmawiać na terenie sklepu z pracownikami należącymi do związku zawodowego oraz
zażądał, żeby powód spotkał się z pracownikami na zapleczu w czasie przerwy. Umowa
pomiędzy siecią Thrifty Drug i związkiem zawodowym przewiduje taką możliwość,
jednak żaden kierownik sklepu dotychczas z niej nie korzystał. Kiedy powód
zaprotestował, kierownik stwierdził, że jeśli powód nie zastosuje się do jego życzenia,
będzie musiał opuścić sklep lub zostanie aresztowany. Pan Thornton wyjaśnił, że jeśli
nie zakłócało to pracy, zawsze było mu wolno rozmawiać z pracownikami na terenie
sklepu nawet do dziesięciu minut, i dodał, że woli zostać aresztowany, niż zmienić
procedurę rutynowej wizyty. Kierownik wezwał policję, zgłaszając bezprawne
wtargnięcie na teren sklepu. Policjanci zakuli powoda w kajdanki. Po spisaniu powoda
i krótkim zatrzymaniu go w komisariacie zarzuty zostały wycofane. Powód pozywa
Thrifty Drug za bezprawne aresztowanie.


Page 74:
 
Oprócz tego ogólnego wprowadzenia, które otrzymali wszyscy uczestnicy badania, różne grupy
wysłuchały dodatkowo wystąpień adwokatów stron. Jedni wysłuchali wystąpienia adwokata
powoda, który rzecz jasna opisał aresztowanie Davida Thorntona jako próbę zastraszenia
związkowców; inni wysłuchali wystąpienia adwokata sieci, który twierdził, że rozmowa
z pracownikami zakłóciłaby pracę sklepu, a kierownik postąpił właściwie. Niektórzy uczestnicy
badania niczym ława przysięgłych wysłuchali obydwu wystąpień. Mowy adwokatów nie zawierały
żadnych nowych i przydatnych informacji, które nie byłyby znane już wcześniej z wprowadzenia.
Uczestnicy badania mieli pełną świadomość struktury badania. Ci z uczestników, którzy
wysłuchali argumentów tylko jednej strony, sami mogli bez trudu wymyślić argumenty drugiej
strony. Mimo to jednostronne wystąpienia bardzo wyraźnie wpływały na ich orzeczenia.
Co więcej, ci z uczestników, którzy wysłuchali tylko jednostronnych wystąpień, przejawiali
większą pewność siebie wobec własnych orzeczeń niż ci, którzy wysłuchali obydwu stron.
Dokładnie takiego wyniku należałoby się spodziewać, jeśli przekonanie o słuszności własnego
zdania bierze się ze spójności opowieści, którą ludzie są w stanie skonstruować z dostępnych
informacji. Opowieść jest dobra wtedy, kiedy informacje są spójne, a nie wtedy, kiedy są
kompletne. Często bywa wręcz tak, że im mniej wiemy, tym łatwiej jest nam ułożyć sobie
wszystko w spójną całość.
Zasada „Istnieje tylko to, co widzisz” ułatwia osiągnięcie spójności i łatwości poznawczej, które
sprawiają, że uznajemy zdanie za prawdziwe. Zasada ta tłumaczy naszą umiejętność szybkiego
myślenia
i radzenia
sobie
z niepełnymi
informacjami
w złożonym
świecie.
W większości
przypadków konstruowane przez nas spójne historie są na tyle zbliżone do rzeczywistości,
że na ich podstawie możemy podejmować rozsądne działania. Jednak zasada „Istnieje tylko to,
co widzisz” pomaga także zrozumieć, skąd bierze się długa lista różnych błędów poznawczych
skrzywiających nasze wybory i osądy. Są to m.in.:
 
Przesadna pewność siebie: Jak sugeruje zasada „Istnieje tylko to, co widzisz”,ilość i jakość
danych nie ma większego wpływu na subiektywne poczucie pewności siebie. Pewność, że mamy
rację, zależy głównie od tego, czy umiemy połączyć to, co widzimy, w spójną opowieść – nawet
jeśli widzimy niewiele. Często nie bierzemy pod uwagę, że być może nie znamy jakichś ważnych
faktów potrzebnych do trafnego osądu: Istnieje tylko to, co widzisz. Co więcej, nasz system
skojarzeniowy zwykle zadowala się spójnym schematem aktywacji i wytłumia wieloznaczność
i wątpliwości.
Efekt ram interpretacyjnych (framing effect): te same informacje przedstawione na różny
sposób mogą często budzić różne emocje w odbiorcach. Zdanie „Szansa przeżycia w miesiąc
po operacji wynosi 90 procent” brzmi bardziej uspokajająco niż jej logiczny odpowiednik,
„Współczynnik umieralności w ciągu miesiąca od operacji wynosi 10 procent”.Wędliny opisane
jako „W 90 procentach wolne od tłuszczu” będą atrakcyjniejsze od wędlin opisanych słowami
„Zawartość tłuszczu: 10 procent”.Wyraźnie widać, że obydwa sformułowania są logicznie
równoznaczne, ale dana osoba zwykle styka się tylko z jednym z nich, a rzeczy, których nie
zauważa, nie istnieją.
Ignorowanie wartości bazowej: przypomnijmy sobie Steve’a: porządną, potulną duszyczkę,
którą większość ludzi uznaje za bibliotekarza. Opis osobowości Steve’a jest dobitny i wyrazisty,
więc choć na pewno masz świadomość, że na świecie jest więcej rolników niż bibliotekarzy, ten


Page 75:
statystyczny fakt prawie na pewno nie przyszedł ci do głowy przy zastanawianiu się nad
odpowiedzią. Rzeczy, których nie zauważasz, nie istnieją.
Jak rozmawiać o pochopnych wnioskach
 
„Ona nie ma pojęcia, czy będzie z niego dobry menedżer. Opiera się wyłącznie
na efekcie halo, bo wygłosił dobrą prezentację”.
 
„Spróbujmy się pozbyć korelacji między błędami. Zanim zaczniemy dyskusję, zbierzmy
na ten temat odrębne opinie. Niezależne oceny powiedzą nam więcej”.
 
„Podjęli taką poważną decyzję na podstawie pozytywnego raportu jednej firmy
konsultingowej? »Istnieje tylko to, co widzisz«. Chyba nawet nie zdawali sobie sprawy,
jak mało mają informacji”.
 
„Nie chcieli wiedzieć nic więcej, bo to mogłyby im popsuć spójną opowieść. »Istnieje
tylko to, co widzisz«”.


Page 76:
 
ROZDZIAŁ
8
Skąd biorą się osądy
Potrafisz odpowiedzieć na nieograniczoną liczbę pytań, czy to cudzych, czy stawianych samemu
sobie. Nieograniczona jest też liczba cech, które potrafisz ocenić. Możesz policzyć, ile wielkich
liter znajduje się na tej stronie, możesz porównać wysokość okien w twoim budynku i budynku
po przeciwnej stronie ulicy, możesz ocenić w skali od „doskonałe” do „fatalne”, jakie szanse
na reelekcję ma senator z twojego okręgu wyborczego. Takie pytania rozstrzyga System 2, który
kieruje na nie uwagę i poszukuje w pamięci odpowiedzi. Nieważne, czy System 2 otrzyma pytanie
z zewnątrz, czy wygeneruje je sam – tak czy inaczej odpowiednio skieruje uwagę i poszuka
w pamięci
odpowiedzi.
System 1działa
inaczej
– nieustannie
monitoruje,
co się
dzieje
w otoczeniu i w umyśle, bez przerwy generując przy tym oceny rozmaitych aspektów sytuacji.
Czyni to bez konkretnej intencji i praktycznie bez wysiłku. Takie oceny podstawowe (basic
assessments) odgrywają ważną rolę w intuicyjnych osądach, bo łatwo mogą zastępować
w umyśle pytania trudniejsze, które to zjawisko jest podstawową ideą pozwalającą zrozumieć
działanie heurystyk i błędów poznawczych. System 1 ma także dwie inne cechy, które również
umożliwiają zastępowanie jednych osądów innymi. Pierwszą cechą jest umiejętność przekładania
wartości z jednego wymiaru na inny – dzieje się tak np. przy odpowiadaniu na pytanie, które
większość ludzi uważa za łatwe: „Ile wzrostu miałby Sam, gdyby miał go tyle, ile ma inteligencji?”.
Drugą cechą Systemu 1 jest to, że jego działanie przypomina strzelanie śrutem – z chwilą, kiedy
System 2 próbuje wyszukać odpowiedź na jakieś pytanie lub ocenić konkretny element sytuacji,
System 1 automatycznie uruchamia inne procesy umysłowe, w tym oceny podstawowe.
Ocena podstawowa
System 1 ukształtował się w procesie ewolucji, aby na bieżąco oceniać najważniejsze problemy,
od których zależy przeżycie organizmu: „Co się dzieje?”. „Czy istnieją jakieś zagrożenia albo
okazje?”. „Czy wszystko przebiega normalnie?”. „Czy lepiej będzie podejść, czy trzymać się
z daleka?”. Dla mieszkańca miasta takie pytania będą mniej naglące niż dla gazeli na sawannie,
jednak po przodkach odziedziczyliśmy ukształtowane przez ewolucję mechanizmy neuronalne
służące do stałego monitorowania poziomu zagrożenia, które funkcjonują po dziś dzień.
Nieustannie oceniamy różne sytuacje, żeby się przekonać, czy są dobre, czy złe – czy pozwalają
się zbliżyć, czy może wymagają ucieczki. Dobry nastrój i łatwość poznawcza są ludzkimi
odpowiednikami oceny bezpieczeństwa i znajomości sytuacji.
Aby podać konkretny przykład  oceny podstawowej, weźmy umiejętność odróżniania na pierwszy
rzut oka przyjaciela od wroga. W niebezpiecznym świecie podobna umiejętność wpływa
na szanse przeżycia i ewolucja rzeczywiście ukształtowała w nas taką właśnie wyspecjalizowaną
umiejętność. Mój kolega z Uniwersytetu Princeton, Alex Todorov, bada biologiczne korzenie[1]
błyskawicznych osądów podpowiadających nam, czy interakcja z nieznajomą osobą będzie
bezpieczna. Todorov wykazał, że jeden rzut oka na twarz nieznajomej osoby wystarczy, żeby
ocenić dwa potencjalnie kluczowe fakty: jej skłonność do dominowania (a więc przedstawiany
przez nią stopień potencjalnego zagrożenia) oraz czy można jej ufać, czyli jakie ma zamiary:
przyjazne czy wrogie[2]. Wskazówek na temat skłonności do dominacji szukamy w kształcie
twarzy: jedną z takich oznak jest „silna” kwadratowa linia szczęki. Zamiary nieznajomej osoby
oceniamy na podstawie wyrazu twarzy (uśmiech lub zmarszczone brwi). Kwadratowa linia szczęki
w połączeniu z opuszczonymi kącikami ust może zapowiadać kłopoty[3]. Dokładność, z jaką


Page 77:
odczytujemy twarze innych, jest daleka od doskonałości: zaokrąglony podbródek nie jest dobrym
wskaźnikiem potulności, a uśmiech może być (w pewnym stopniu) udawany. Jednak nawet
niedoskonała ocena nieznajomej osoby może zwiększyć szansę przeżycia.
We współczesnym świecie ten pradawny mechanizm znajduje nowe zastosowanie: w pewnym
stopniu wpływa na decyzje wyborcze. Todorov pokazywał studentom zdjęcia męskich twarzy,
nieraz zaledwie przez jedną dziesiątą sekundy, i prosił o ich ocenę pod kątem szeregu atrybutów,
m.in.
sympatyczności
i kompetencji.
Oceny
obserwatorów
wypadły
podobnie.
Twarze
pokazywane przez Todorova były nieprzypadkowe – były to zdjęcia polityków wykorzystywane
w kampanii wyborczej. Porównał on następnie wyniki wyborów z szacunkowymi ocenami
kompetencji dokonywanymi przez studentów Princeton na podstawie tych samych fotografii
(pokazanych na krótką chwilę bez kontekstu politycznego). W mniej więcej 70 procentach
pojedynków wyborczych senatorem, kongresmanem czy gubernatorem stanowym zostawał
kandydat, którego twarz oceniono wyżej pod względem kompetencji. Ten zaskakujący wynik
znalazł wkrótce potwierdzenie w wyborach powszechnych w Finlandii, w wyborach do lokalnych
rad planowania przestrzennego w Anglii oraz w wielu potyczkach wyborczych w Australii,
Niemczech i Meksyku[4]. Co zaskakujące (przynajmniej dla mnie), szacunkowa ocena kompetencji
w badaniu
Todorova pozwalała
znacznie
lepiej
przewidywać
wyborcze
zwycięstwo
niż
szacunkowa ocena sympatyczności sfotografowanej osoby.
Todorov stwierdził, że ludzie oceniają kompetencję na podstawie połączenia dwóch miar: siły
i zaufania. Twarz emanująca fachowością to taka, w której silna linia szczęki łączy się z pewnym
siebie uśmiechem. Nie mamy danych, na podstawie których moglibyśmy ocenić, czy te cechy
rzeczywiście pozwalają przewidywać, jak polityk poradzi sobie na stanowisku. Jednak badania
tego, w jaki sposób mózg reaguje na widok kandydatów zwycięskich i przegranych, ujawniają
naszą biologiczną skłonność do odrzucania kandydatów niemających cenionych przez nas
atrybutów: badanie wykazało, że kandydaci przegrani budzili silniejsze oznaki negatywnej reakcji
emocjonalnej. Ten przykład ukazuje jedną z heurystyk oceniania, o których więcej napiszę
w dalszych rozdziałach. Wyborcy starają się ocenić, jak kandydat poradzi sobie na stanowisku,
jednak w rzeczywistości dokonują prostszej oceny, która zachodzi szybko i automatycznie, żeby
mogła być dostępna w chwili, gdy System 2 będzie musiał podjąć decyzję.
Politolodzy zainspirowani badaniami Todorova ustalili, w jakiej grupie wyborców szczególnie dużą
rolę odgrywają automatyczne preferencje Systemu 1: stwierdzono, że zjawisko to zachodzi
u osób niezorientowanych politycznie i oglądających dużo telewizji[5]. Zgodnie z oczekiwaniami
badaczy efekt „kompetentnego” wyrazu twarzy działa około trzech razy silniej na wyborców
niedoinformowanych
i oglądających
dużo
telewizji
niż
na wyborców
poinformowanych
i oglądających mniej telewizji. Jak widać, nie u każdego System 1 odgrywa taką samą rolę
w podejmowaniu decyzji wyborczych; w dalszej części książki zetkniemy się jeszcze z podobnymi
przykładami indywidualnych różnic.
System
1
oczywiście
zajmuje
się
rozumieniem
języka,
proces
rozumienia
zależy
zaś
od podstawowych ocen zachodzących rutynowo podczas postrzegania zdarzeń i pojmowania
komunikatów. Takie podstawowe oceny to m.in. oceny podobieństwa i reprezentacyjności,
przypisania przyczynowości oraz oceny dostępnych skojarzeń i wzorców. Oceny te dokonują się,
zanim w umyśle pojawi się konkretne zadanie[6]; kiedy się pojawi, wynik oceny będzie dostępny
i zostanie do niego wykorzystany.
Nasz umysł dokonuje wielu ocen podstawowych, jednak nie obejmują one wszystkich możliwych
atrybutów. Popatrzmy przez chwilę na rysunek 7.


Page 78:
 
Rysunek 7
 
Już na pierwszy rzut oka nasze wrażenie uchwyciło wiele cech rysunku. Od razu wiesz, że oba
słupki są jednakowej wysokości i że słupki są bardziej podobne do siebie nawzajem niż np. lewy
słupek do klocków ułożonych płasko między słupkami.
Jednak nie zauważasz natychmiast, że w słupku z lewej strony jest tyle samo klocków, co w kupce
ułożonej na środku, ani nie umiesz ocenić, jakiej wysokości słupek dałoby się ułożyć ze środkowej
kupki. Nie masz jak się przekonać, że liczba klocków jest taka sama, chyba że policzysz obydwa
zbiory i porównasz wyniki, a takie zadanie potrafi wykonać tylko System 2.
Zbiory i prototypy
Weźmy inny przykład: jaka jest średnia długość odcinków na rysunku 8?
 
Rysunek 8
 
Pytanie jest łatwe i System 1 udziela na nie odpowiedzi bez pytania. Eksperymenty wykazały,
że wystarczy ułamek sekundy, żeby dość precyzyjnie wychwycić średnią długość zbioru
odcinków. Co więcej, ocena nie traci precyzji nawet wtedy, kiedy umysł obserwatora jest zajęty


Page 79:
zapamiętywaniem.
Być
może
osoba
patrząca
na odcinki
nie
umie
podać
długości
w centymetrach, ale potrafi z dużą precyzją dopasować długość innego odcinka do średniej.
System 2 nie jest potrzebny do wygenerowania wrażenia normy długości dla zbioru odcinków
– tym zajmuje się System 1, czyniąc to automatycznie i bez wysiłku, tak samo jak zanotował kolor
odcinków oraz fakt, że nie są ułożone równolegle. Potrafisz też zaobserwować bezpośrednio
liczbę elementów należących do zbioru: jeśli elementów jest cztery albo mniej, znasz ich liczbę
dokładnie; jeśli więcej – z grubsza.
A teraz inne pytanie: ile wynosi łączna długość odcinków na rysunku 8? To pytanie odbieramy już
inaczej, bo tym razem System 1 nie podsuwa żadnej sugestii. Żeby poznać odpowiedź, nie ma
innego sposobu, jak uruchomić System 2, który żmudnie oszacuje średnią, policzy albo oszacuje
liczbę odcinków i na koniec pomnoży średnią długość przez liczbę wszystkich odcinków.
Może wyda ci się to czymś oczywistym, że System 1 nie potrafi na pierwszy rzut oka wyliczyć
łącznej długości odcinków; nigdy nie przyszło ci do głowy, że mógłby coś takiego umieć. Jest to
jednak przykład ważnego ograniczenia Systemu 1. Ponieważ System 1 przedstawia sobie
kategorię w postaci prototypu albo zbioru typowych przykładów, uśrednianie wychodzi mu
dobrze, a sumowanie słabo. Kiedy ocena dotyczy zmiennych o charakterze sumarycznym,
wielkość kategorii – czyli liczba należących do niej elementów – zostaje na ogół zignorowana.
Uczestników wielu eksperymentów przeprowadzonych po wycieku ropy w wyniku katastrofy
tankowca Exxon Valdez[7] pytano, ile byliby skłonni zapłacić za sieci do zakrywania kałuż ropy
naftowej, w której często topią się ptaki wędrowne. Poszczególne grupy uczestników pytano, ile
byliby skłonni zapłacić za uratowanie 2 000, 20 000 lub 200 000 ptaków. Jeśli ratowanie ptaków
jest dobrem ekonomicznym, rachunek powinien przybierać postać zmiennej o charakterze
sumarycznym: uratowanie 200 000 ptaków powinno być warte znacznie więcej niż uratowanie
2 000.
Tymczasem
średnia
wpłata
deklarowana
w poszczególnych
grupach
wynosiła
odpowiednio: 80, 78, i 88 dolarów. Liczba ptaków była niemal bez znaczenia. We wszystkich
trzech grupach uczestnicy reagowali na prototyp – straszny widok bezradnego, tonącego ptaka
z piórami
oblepionymi
gęstą
ropą.
Skłonność
do niemal
zupełnego
lekceważenia
ilości
w kontekstach nacechowanych emocjonalnie doczekała się wielokrotnego potwierdzenia.
Dopasowywanie intensywności
Pytania dotyczące poziomu osobistego szczęścia, popularności prezydenta, sprawiedliwej kary
dla przestępcy finansowego czy szans polityka na reelekcję mają pewną ważną cechę wspólną:
u ich podłoża leży ilościowy wymiar intensywności, co pozwala użyć w ich kontekście słowa
„bardziej”: bardziej szczęśliwa, bardziej popularny, bardziej dotkliwa, bardziej skuteczny
(o polityku). Na przykład szanse kandydatki politycznej mogę ocenić w zakresie od „słabe”
(„Odpadnie w partyjnych prawyborach”) do „świetne” ( „Kiedyś będzie prezydentem Stanów
Zjednoczonych”).
Stykamy się tutaj z nową umiejętnością Systemu 1. Ponieważ pytanie sugeruje skalę
intensywności, skalę tę da się dopasować do innych wymiarów. Gdyby przestępstwa były
kolorami,
morderstwo
byłoby
ciemniejszym
odcieniem
czerwieni
niż
kradzież.
Gdyby
przestępstwa wyrażać w formie muzyki, masowe morderstwa byłyby grane
fortissimo,
a niepłacenie mandatów za nieprawidłowe parkowanie byłoby nikłym
pianissimo. Oczywiście
podobnie
podchodzisz
do dotkliwości
kar. W eksperymentach,
które
przeszły
do klasyki
psychologii, część uczestników miała dopasować głośność dźwięku do powagi przestępstwa,
a inni do dotkliwości kary przewidzianej prawem. Słysząc obydwa dźwięki – jeden odpowiadający
przestępstwu, drugi karze – uczestnicy mieli poczucie niesprawiedliwości[8], kiedy dźwięki


Page 80:
wyraźnie różniły się głośnością.
Weźmy przykład, który pojawi się jeszcze później:
 
W wieku czterech lat Julia umiała już płynnie czytać.
 
Terazprzedstaw wczesną umiejętność czytania Julii w następującej skali intensywności:
 
Jak wysoki musiałby być mężczyzna, żeby był tak wysoki, jak Julia była ponad wiek
rozwinięta?
 
Metr osiemdziesiąt? To oczywiście za mało. Może dwa metry piętnaście? Chyba za dużo. Szukasz
takiego wzrostu, który byłby równie niezwykły jak umiejętność czytania w wieku czterech lat
– a więc dość niecodzienny, ale nie zupełnie niespotykany. Czymś niespotykanym byłaby
umiejętność czytania w wieku piętnastu miesięcy, czyli coś jak mężczyzna mający dwa metry
trzydzieści pięć centymetrów.
 
Jakie dochody w twoim zawodzie byłyby odpowiednikiem osiągnięcia Julii pod
względem umiejętności czytania?
Jak ciężkie musiałoby być przestępstwo, żeby było tak ciężkie, jak Julia była ponad
wiek rozwinięta?
Jaką średnią ocen musiałby osiągnąć absolwent prestiżowej uczelni, żeby mieć średnią
tak wysoką, jak Julia była ponad wiek rozwinięta?
 
To nie było zbyt trudne, prawda? Co więcej, zapewniam, że twoje odpowiedzi będą dość zbliżone
do odpowiedzi innych osób należących do tego samego środowiska kulturowego. Jak za chwilę
zobaczymy, kiedy prosimy kogoś o odgadnięcie, jaką średnią ocen Julia uzyska na studiach, biorąc
pod uwagę, że nauczyła się czytać w wieku czterech lat, osoba ta udzieli odpowiedzi w ten
sposób, że przełoży wynik z jednej skali na drugą i poda odpowiednią średnią. Przekonamy się
też, dlaczego przewidywania oparte na dopasowaniu różnych skali są statystycznie nietrafne
– mimo że są czymś absolutnie naturalnym dla Systemu 1, a u większości ludzi (z wyjątkiem
statystyków) są także akceptowane przez System 2.
Umysł strzelający śrutem
System 1 w każdej chwili dokonuje wielu operacji naraz. Część z nich to rutynowa ocena sytuacji,
którą przeprowadzamy nieprzerwanie. Zawsze kiedy masz otwarte oczy, twój mózg wytwarza
sobie trójwymiarowy obraz wszystkiego, co znajduje się w polu widzenia, ustalając przy tym,
jakie znajdują się w nim przedmioty, jakie mają kształty i jak są rozłożone w przestrzeni.
Uruchomienie
takiej
operacji
i ciągłe
monitorowanie
otoczenia
pod kątem elementów
nieoczekiwanych nie wymaga świadomego zamiaru. Istnieją również operacje inne niż oceny


Page 81:
rutynowe, i te podejmowane są tylko w razie potrzeby: nie ma potrzeby, żeby na bieżąco
aktualizować ocenę poziomu własnego szczęścia albo zamożności, tak samo nawet najwięksi
zapaleńcy politologii nie szacują na bieżąco perspektyw politycznych prezydenta. Takie rzeczy
oceniamy tylko od czasu do czasu, a nasze oceny są kwestią wolnego wyboru: pojawiają się tylko
wtedy, kiedy tego chcemy.
Nie liczymy automatycznie sylab w każdym przeczytanym wyrazie, choć moglibyśmy je liczyć,
gdybyśmy chcieli. Jednak nasza kontrola nad takimi celowymi obliczeniami jest daleka
od precyzji: często wyliczamy znacznie więcej, niż chcemy albo potrzebujemy. Takie nadmiarowe
operacje umysłu nazywam „umysłowym strzelaniem śrutem”. Tak jak nie da się wcelować
śrutówką w jedno miejsce, bo drobiny śrutu zostają rozrzucone dokoła, tak System 1 ma wielką
trudność z ograniczeniem swoich działań tylko do tego, co nakazał mu zrobić System 2. Metaforę
strzelania śrutem podsunęły mi dwa eksperymenty przeprowadzone dość dawno temu.
W jednym uczestnicy słuchali par słów, mając za zadanie jak najszybciej nacisnąć klawisz, kiedy
usłyszą słowa rymujące się[9]. W poniższym przykładzie rymują się obie pary angielskich wyrazów:
 
VOTE – NOTE
VOTE – GOAT
 
Obydwie pary wyrazów masz w tej chwili przed oczami, więc różnica jest dla ciebie oczywista:
VOTE i GOAT rymują się, ale inaczej się je pisze. Uczestnicy eksperymentu nie widzieli
wypowiadanych słów, tylko je słyszeli, ale i tak pisownia wyrazów nie pozostawała bez wpływu
– rymy w wyrazach o odmiennej pisowni zauważali wyraźnie wolniej. Choć polecenie dotyczyło
tylko porównania brzmienia wyrazów, uczestnicy porównywali także pisownię, a rozbieżność pod
względem nieistotnego kryterium spowalniała ich reakcje. Zamiar udzielenia odpowiedzi
na jedno pytanie wywoływał w umyśle pytanie inne – nie tylko niepotrzebne, ale wręcz
niekorzystne z punktu widzenia głównego zadania.
W innym badaniu uczestnicy słuchali wielu zdań, mając za zadanie jak najszybciej nacisnąć jeden
przycisk, jeśli zdanie było prawdziwe w sensie dosłownym[10], a drugi, jeśli zdanie nie było
prawdziwe
w sensie
dosłownym.
Jak
wyglądają
poprawne
odpowiedzi
w odniesieniu
do następujących zdań?
 
Niektóre drogi to węże.
Niektóre prace to węże.
Niektóre prace to więzienia.
 
W sensie dosłownym wszystkie trzy zdania są nieprawdziwe. Zapewne zauważyłeś jednak,
że drugie zdanie jest w bardziej oczywisty sposób nieprawdziwe od pozostałych – czasy reakcji
uczestników badania potwierdziły, że istnieje między nimi spora różnica. Ta różnica bierze się
stąd, że oba zdania trudniejsze mogą być prawdziwe w sensie przenośnym. Tutaj również zamiar
dokonania jednej operacji umysłowej wywołuje w umyśle inną, i choć tu także odpowiedź


Page 82:
poprawna brała górę nad nieistotną, jej konflikt z nieistotną odpowiedzią zaburzał wydajność
operacji. W kolejnym rozdziale zobaczymy, jak „strzelanie śrutem” w połączeniu ze zjawiskiem
dopasowywania intensywności wyjaśnia, skąd w naszym umyśle bierze się tak wiele intuicyjnych
osądów na temat rzeczy, o których wiemy bardzo niewiele.
Jak rozmawiać o osądach
 
„Ocena atrakcyjności drugiej osoby to jedna z ocen podstawowych. Czy tego chcesz,
czy nie, robisz to automatycznie i wpływa to na twoje zachowanie”.
 
„Mózg jest tak zbudowany, że na podstawie wyglądu twarzy ocenia, w jakim stopniu
dana osoba będzie dominująca. Ten człowiek z wyglądu pasuje na przywódcze
stanowisko”.
 
„Żeby kara wydała się sprawiedliwa, jej dotkliwość musi odpowiadać przewinieniu, tak
jak można dopasować głośność dźwięku do jasności światła”.
 
„To był wyraźny przykład umysłowego strzelania śrutem. Pytaliśmy go, czy finanse
spółki są w dobrym stanie, ale nie potrafił zapomnieć, że podoba mu się ich produkt”.


Page 83:
 
ROZDZIAŁ
9
Odpowiadanie
na łatwiejsze pytanie
Ciekawą rzeczą dotyczącą życia umysłowego jest to, jak rzadko jesteśmy zbici z tropu. Owszem,
czasami trzeba udzielić odpowiedzi na pytanie typu „Ile to jest 17 × 24?” i wtedy odpowiedź nie
przychodzi od razu do głowy, ale takie „skołowanie” zdarza się rzadko. W normalnym stanie
umysłu prawie nie ma rzeczy, co do której nie mamy jakichś intuicyjnych odczuć i opinii. Lubisz
ludzi (albo ich nie lubisz) na długo, zanim ich zdążysz bliżej poznać; ufasz znajomym albo nie,
nawet nie wiedząc dlaczego; bez żadnej analizy masz poczucie, że takie czy inne przedsięwzięcie
się
powiedzie.
W głowie
często
pojawiają
ci
się
odpowiedzi
na pytania
– czasami
niewypowiedziane – sam ich do końca nie rozumiesz, a poza tym opierają się na danych, których
nawet nie potrafisz wyjaśnić ani uzasadnić.
Zastępowanie pytań
Chciałbym w prosty sposób wyjaśnić, jak to się dzieje, że intuicyjnie generujemy opinie
w złożonych kwestiach. Otóż jeśli szybko nie przychodzi nam do głowy zadowalająca odpowiedź
na trudne pytanie, System 1 znajduje pytanie pokrewne, ale łatwiejsze i odpowiada właśnie
na nie. Operację polegającą na udzieleniu odpowiedzi na pytanie inne niż zadane nazywam
„zastępowaniem” (substitution). Stosuję także następujące terminy:
 
„Pytanie właściwe” to ocena sytuacji, którą pragniesz sobie wyrobić.
„Pytanie heurystyczne” to pytanie prostsze, na które odpowiadasz w rzeczywistości.
 
Technicznadefinicja  heurystyki to „prosta procedura, która pomaga udzielać adekwatnych, choć
niedoskonałych odpowiedzi na trudne pytania”. Wyraz „heurystyka” wywodzi się z tego samego
źródła co słowo „eureka”.
Idea zastępowania pojawiła się na wczesnym etapie współpracy z Amosem i stała się główną
podstawą naszej pracy nad heurystykami i błędami poznawczymi. Zadaliśmy sobie pytanie, jak
ludzie są w stanie wydawać osądy na temat prawdopodobieństwa, choć nie wiedzą dokładnie,
czym jest prawdopodobieństwo. Uznaliśmy, że przypuszczalnie jakoś upraszczają sobie to
niemożliwe zadanie i postanowiliśmy odkryć, jak to robią. Doszliśmy do odpowiedzi, że kiedy
mamy ocenić prawdopodobieństwo, tak naprawdę szacujemy coś innego, ale uznajemy,
że oceniliśmy właśnie prawdopodobieństwo. System 1 często tak robi, kiedy jest postawiony
przed trudnym pytaniem właściwym, a potrafi łatwo udzielić odpowiedzi na pokrewne, lecz
prostsze pytanie heurystyczne.
Zastępowanie jednego pytania drugim może być dobrą strategią w rozwiązywaniu trudnych
problemów.
Węgierski
matematyk
George
Pólya
wspomina
o zjawisku
zastępowania
w klasycznej pracy na temat rozwiązywania problemów, How to Solve It [Jak to rozwiązać]: „Jeśli
nie możesz rozwiązać jakiegoś problemu, musi istnieć prostszy, który potrafisz rozwiązać – znajdź
go”. W tym ujęciu heurystyki to strategiczne procedury, które w celowy sposób uruchamia


Page 84:
System 2. Jednak heurystyki, o których chcę tutaj pisać, nie są kwestią wyboru, lecz wynikają
z umysłowego strzelania śrutem – czyli faktu, że nie potrafimy precyzyjnie ukierunkować
odpowiedzi na pytania właściwe.
Weźmy pytania z lewej kolumny tabeli 1. Odpowiedź na nie jest trudna, a zanim zaczniesz
odpowiadać, musisz się najpierw uporać z innymi trudnymi kwestiami. Co to jest szczęście?
Co może się wydarzyć w polityce przez najbliższe pół roku? Jaki wymiar kary standardowo
przewiduje się za różne przestępstwa finansowe? Jak silni będą kontrkandydaci, z którymi trzeba
się zmierzyć w wyborach? Czy trzeba uwzględnić jakieś dodatkowe kwestie, np. ekologiczne?
Zastanawianie się nad tymi wszystkimi pytaniami byłoby całkowicie niepraktyczne. Jednak nie
musisz odpowiadać na pytania wyłącznie w idealnie przemyślany sposób. Staranne rozumowanie
ma heurystyczną alternatywę, która czasami się całkiem nieźle sprawdza, a czasami prowadzi
do poważnych błędów.
 
Pytanie właściwe
 
 
 
 
Pytanie heurystyczne
 
Jaką kwotę byłbyś gotowy przekazać
na uratowanie zagrożonego gatunku?
 
 
 
 
Jak silne emocje budzi we mnie myśl
o umierających delfinach?
 
W jakim stopniu jesteś zadowolona
ze swojego życia w ostatnim czasie?
 
 
 
 
W jakim jestem teraz nastroju?
 
Jak duża będzie popularność prezydenta
za pół roku?
 
 
 
 
Jak popularny jest prezydent w tej
chwili?
 
Jak karać doradców finansowych, którzy
żerują na naiwności osób starszych?
 
 
 
 
Jak silny gniew budzi we mnie myśl
o doradcach finansowych żerujących
na ludzkiej naiwności?
 
Ta kandydatka staje do partyjnych
prawyborów. Jak daleko zajdzie
w polityce?
 
 
 
Czy ta kobieta wygląda
na zwycięskiego polityka?
 
Tabela 1
 


Page 85:
Zasada umysłowego strzelania śrutem sprawia, że łatwiej jest dawać odpowiedzi na trudne
pytania bez zbytniego obciążania leniwego Systemu 2. Istnieje spora szansa, że pytania z lewej
kolumny wywołają w umyśle swoje prawostronne odpowiedniki, na które łatwo udzielić
odpowiedzi. Twoje uczucia wobec delfinów, nieuczciwych doradców czy chwilowego nastroju,
twoje wrażenia na temat politycznych umiejętności kandydata w prawyborach albo aktualnej
popularności prezydenta – wszystko to łatwo przychodzi do głowy. Pytania heurystyczne
zapewniają gotową, łatwą odpowiedź na każde z trudnych pytań właściwych.
Wciąż jednak czegoś tu brakuje; odpowiedzi muszą jeszcze zostać dopasowane do pierwotnych
pytań właściwych – np. moje uczucia wobec umierających delfinów muszę wyrazić w dolarach.
Ten problem rozwiązuje inna umiejętność Systemu 1, jaką jest dopasowywanie intensywności.
Przypomnijmy sobie, że zarówno siła emocji, jak i datek pieniężny leżą na pewnej skali
intensywności. Moje uczucia wobec delfinów mogą być silniejsze bądź słabsze, a ich siłę można
przełożyć na taką kwotę datku, która będzie miała analogiczną intensywność. Konkretna kwota,
która pojawi się w moim umyśle, zostanie dopasowana na zasadzie analogii. Podobne
dopasowania intensywności da się wykonać dla każdego z powyższych pytań. Na przykład
umiejętności polityczne kandydata mieszczą się w zakresie od „żałosnych” do „niezmiernie
imponujących”, a skala sukcesu politycznego mieści się w zakresie od marnego „Odpadnie
w prawyborach” po szczyt w postaci „Zostanie prezydentem Stanów Zjednoczonych”.
Automatyczne
procesy,
do których
należą
zarówno
umysłowe
strzelanie
śrutem,
jak
i dopasowywanie intensywności, często dostarczają jednej albo kilku odpowiedzi na łatwe
pytania, które da się dopasować do pytania właściwego. Czasami dochodzi wtedy do zastąpienia,
a System 2 przyjmuje odpowiedź heurystyczną. Oczywiście System 2 może taką odpowiedź
intuicyjną odrzucić albo ją zmodyfikować, uzupełniając o inne informacje. Jednak leniwy
System 2 często idzie po linii najmniejszego oporu i akceptuje odpowiedź heurystyczną, nie
zastanawiając się za bardzo, czy będzie właściwa. Pytanie nie zbija cię z tropu, nie musisz
angażować umysłowego wysiłku – być może nawet sobie nie uświadomisz, że odpowiadasz
na inne pytanie, niż zostało zadane. Mało tego, skoro intuicyjna odpowiedź przyszła ci do głowy
z taką łatwością[1], być może w ogóle nie uświadomisz sobie, że pytanie właściwe było trudne.
Heurystyka trójwymiarowości
Spójrz
na poniższy
rysunek
przedstawiający
trzech
mężczyzn
i odpowiedz
na pytanie
umieszczone pod spodem.
 


Page 86:
Rysunek 9
 
Czy postać wydrukowana po prawej stronie rysunku jest większa od postaci po lewej
stronie?
 
Do głowy szybko przychodzi ci oczywista odpowiedź: postać z prawej strony jest większa.
Wystarczy jednak zmierzyć postaci linijką, żeby się przekonać, że wszystkie są dokładnie tej samej
wielkości. Wrażenie wielkości zostaje zdominowane przez silne złudzenie, które precyzyjnie
ilustruje proces zastępowania.
Korytarz, którym idą postacie, został przedstawiony w rzucie perspektywicznym i zdaje się
prowadzić w głąb rysunku. Twój system poznawczy automatycznie interpretuje to jako
trójwymiarową scenę, a nie obrazek wydrukowany na płaskiej powierzchni papieru. Kiedy przyjąć
interpretację trójwymiarową, postać z prawej strony znajduje się znacznie dalej i zarazem jest
znacznie
większa
od postaci
z lewej.
Większość
z nas
nie
umie
się
oprzeć
wrażeniu
trójwymiarowości. Tylko artyści plastycy i doświadczeni fotografowie potrafią rozwinąć w sobie
umiejętność postrzegania rysunku jako obiektu na płaskiej stronie. U wszystkich pozostałych
dochodzi do zastąpienia: dominujące wrażenie trójwymiarowości decyduje, jaki wydamy osąd
na temat wielkości dwuwymiarowej. Tozłudzenie jest wynikiem heurystyki trójwymiarowości.
Mamy tu do czynienia z autentycznym złudzeniem, a nie z błędnym zrozumieniem pytania.
Wiedziałeś, że pytanie dotyczy wielkości postaci przedstawionych na obrazku tak jak zostały


Page 87:
wydrukowane
na stronie.
Gdyby
kazano
ci
określić
ich
wielkość
w formie
liczbowej,
z doświadczeń wiemy, że udzieliłbyś odpowiedzi w centymetrach, a nie w metrach. Wiedziałeś
dokładnie, o co chodzi w pytaniu, a jednak zasugerowałeś się odpowiedzią na pytanie niezadane:
„Jakiego wzrostu są te trzy osoby?”.
Kluczowy krok w tej heurystyce – zastąpienie wielkości dwuwymiarowej trójwymiarową
– odbywa się automatycznie. Pewne wskazówki sugerują trójwymiarowość obrazka. Wskazówki
te są nieistotne dla przedstawionego zadania, czyli oceny wielkości wydrukowanych postaci,
i powinieneś je zignorować, jednak nie byłeś w stanie tego zrobić. Charakterystyczny dla tej
heurystyki błąd poznawczy polega na tym, że obiekty, które wydają się odleglejsze, zarazem
wydają się większe na papierze. Ten przykład pokazuje, że osądy oparte na zjawisku zastąpienia
są obciążone przewidywalnymi błędami poznawczymi. W tym wypadku błąd dokonuje się tak
głęboko w systemie percepcji, że po prostu nic nie możesz na niego poradzić.
Heurystyka nastroju a ocena poziomu szczęścia
Jeden z najlepszych przykładów procesu zastępowania[2] pochodzi z badania przeprowadzonego
na niemieckich studentach. Młodzi uczestnicy odpowiadali w nim na dwa pytania:
 
Jak szczęśliwy (szczęśliwa) jesteś w ostatnim czasie?
Ile razy w ubiegłym miesiącu byłeś (byłaś) na randce?
 
Prowadzący
eksperyment
pragnęli
poznać
odpowiedź
na pytanie,
czy
między
oboma
odpowiedziami występuje korelacja. Czy studenci, którzy mają dużo randek, okażą się szczęśliwsi
od studentów chodzących na randki rzadziej? O dziwo, okazało się, że jest inaczej: korelacja
między odpowiedziami była niemal zerowa. Najwidoczniej kiedy pytano studentów o poziom
osobistego szczęścia, randki nie były pierwszą rzeczą, która przyszła im do głowy. Inna grupa
studentów odpowiadała na te same pytania, jednak robiła to w odwrotnej kolejności:
 
Ile razy w ubiegłym miesiącu byłeś (byłaś) na randce?
Jak szczęśliwy (szczęśliwa) jesteś w ostatnim czasie?
 
Tym razem wyniki były całkowicie inne. Przy takiej kolejności pytań korelacja między liczbą
randek
a postrzeganym
poziomem
szczęścia
była
tak
wysoka,
że w dziedzinie
miar
psychologicznych[3] trudno byłoby znaleźć wyższą. Co się stało?
Wyjaśnienie jest proste i pokazuje nam dobry przykład zjawiska zastępowania. Najwyraźniej
randki nie były czymś najważniejszym w życiu studentów (pierwsze badanie wykazało, że nie ma
korelacji między szczęściem a liczbą randek), ale kiedy pytano ich o życie uczuciowe, takie
pytanie nie mogło pozostać bez wpływu na ich reakcję emocjonalną. Studentom, którzy często
chodzili na randki, przypominało pewien szczęśliwy aspekt ich życia, a tym, którzy na randki nie
chodzili, przypominało o samotności i doświadczeniu odrzucenia. Kiedy padało pytanie drugie
(o poziom szczęścia), na umysł studentów wciąż jeszcze oddziaływały emocje wywołane
pytaniem o randki.


Page 88:
Wymiar psychologiczny tego zdarzenia jest dokładnie taki sam jak wymiar psychologiczny
złudzenia wielkości postaci na rysunku 9. Szczęście „w ostatnim czasie” nie poddaje się łatwej ani
naturalnej ocenie. Dobra odpowiedź wymagałaby sporego zastanowienia. Jednak studenci,
których najpierw zapytano o randki, nie musieli się zbytnio wysilać, bo już z góry mieli w umyśle
gotową odpowiedź na pytanie pokrewne: do jakiego stopnia są zadowoleni ze swojego życia
uczuciowego. Pytanie, na które znali odpowiedź, zastąpiło pytanie, które im rzeczywiście zadano.
Znowu możemy zapytać, tak jak zapytaliśmy w przypadku złudzenia optycznego: czy studenci nie
wiedzą, o co chodzi w pytaniu? Czy naprawdę uważają, że oba pytania – to, które zadano, i to,
na które udzielili odpowiedzi – oznaczają jedno i to samo? Oczywiście, że nie. Studenci nie stają
się chwilowo niezdolni do odróżnienia życia uczuciowego od życia w ogóle. Gdyby ich o to
zapytać, powiedzieliby, że to dwie różne rzeczy. Jednak pytanie nie brzmiało, czy istnieje różnica
między tymi dwoma pojęciami. Zapytano ich, czy są szczęśliwi, a System 1 miał już na to pytanie
gotową odpowiedź.
Liczba randek nie jest jakimś wyjątkiem. Ta sama prawidłowość pojawia się, kiedy bezpośrednio
przed pytaniem o ogólny poziom szczęścia zapytamy studentów o jakość ich związków
z rodzicami albo stan finansów. W obu przypadkach satysfakcja z poruszonej dziedziny życia
zdominuje ocenę poziomu szczęścia[4]. Taki sam efekt będzie miało każde istotne pytanie, które
zmienia nastrój pytanej osoby. „Istnieje tylko to, co widzisz”. Aktualny stan umysłu silnie wpływa
na ogólną ocenę szczęścia[5].
Heurystyka afektu
Dominację wniosków nad argumentami najwyraźniej widać tam, gdzie działają emocje.
Psycholog Paul Slovic zaproponował termin „heurystyka afektu” – polega ona na tym, że ludzie
pozwalają, aby o ich poglądach na rzeczywistość decydowały upodobania i niechęci. Twoje
poglądy polityczne decydują o tym, jakie argumenty uznasz za przekonujące. Jeśli podoba ci się
aktualna polityka rządu w dziedzinie służby zdrowia, uznasz, że przynosi ona znaczące korzyści,
a jej koszty są znośniejsze od kosztu rozwiązań alternatywnych. Jeśli w polityce zagranicznej masz
naturę jastrzębia, prawdopodobnie uważasz, że inne kraje są stosunkowo słabe i przypuszczalnie
ulegną naciskom twojego kraju. Jeśli masz naturę gołębia, prawdopodobnie uważasz, że inne
kraje są silne i nie ugną się łatwo. Twoja emocjonalna reakcja w takich kwestiach jak radiacyjne
utrwalanie żywności, spożywanie czerwonego mięsa, energia atomowa czy jazda na motocyklach
decyduje o tym, co sądzisz o płynących z tego wszystkiego korzyściach i ryzyku, jakie się z tym
wiąże. Jeśli nie lubisz którejś z tych rzeczy, zapewne uważasz, że związane z nią ryzyko jest
wysokie, a korzyści pomijalne.
Prymat gotowych wniosków nie oznacza, że twój umysł jest zamknięty, a twoje opinie całkowicie
odporne na nowe informacje i racjonalne argumenty. Twoje poglądy – a nawet twoja postawa
emocjonalna – mogą się zmienić (przynajmniej trochę), kiedy się dowiesz, że ryzyko związane
z budzącą niechęć kwestią jest mniejsze, niż sądziłeś. Dodatkowo informacja, że ryzyko jest
mniejsze, zmieni również twoje poglądy na temat korzyści[6] związanych z daną kwestią (uznasz,
że takie korzyści są większe). Dzieje się tak nawet wtedy, kiedy nowe informacje nie zawierają
żadnej wzmianki o korzyściach.
Widzimy tu nowy aspekt „osobowości” Systemu 2. Do tej pory opisywałem go głównie jako dość
zgodnego obserwatora, który pozostawia Systemowi 1 sporą swobodę. Wspominałem też,
że System 2 jest aktywny podczas celowego przeszukiwania pamięci, przeprowadzania złożonych
obliczeń i porównań, układania planów i podejmowania wyborów. Łamigłówka o kiju i piłce
do bejsbola oraz inne omawiane przeze mnie przykłady interakcji między systemami sprawiały


Page 89:
wrażenie, jakby to System 2 miał ostatnie słowo: mógł się opierać sugestiom Systemu 1, zwalniać
tempo i wymuszać logiczną analizę. Rzeczywiście, jedną z funkcji Systemu 2 jest samokrytyka.
Jednak w kontekście postaw emocjonalnych System 2 raczej usprawiedliwia emocje Systemu 1,
niż je krytykuje – nie wymusza, lecz akceptuje. System 2 poszukuje informacji i argumentów nie
po to, żeby się dowiedzieć, czy jego przekonania są słuszne, tylko po to, żeby znaleźć informacje
i argumenty zgodne z przekonaniami. Aktywny, poszukujący spójności System 1 podsuwa gotowe
rozwiązania niewymagającemu Systemowi 2.
Jak rozmawiać o zastępowaniu i heurystykach
 
„Czy my jeszcze pamiętamy, na jakie pytanie próbujemy odpowiedzieć? Czy może już
zastąpiliśmy je łatwiejszym i zastanawiamy się nad nim?”
 
„Chodzi nam o to, czy ta kandydatka będzie dobra, a w tej chwili chyba rozmawiamy
o tym, jak wypadła w rozmowie o pracę. Nie zastępujmy jednej rzeczy drugą”.
 
„Podoba mu się nasz projekt, więc uznał, że koszty są niskie, a korzyści wysokie. Ładny
przykład heurystyki afektu”.
 
„Obecnie używamy ubiegłorocznych wyników finansowych jako heurystyki
do przewidywania wartości spółki za kilka lat. Czy to jest dobra heurystyka? Jakich
jeszcze informacji potrzebujemy?”
 
Poniższa tabela zawiera listę cech i działań, które przypisujemy Systemowi 1. Zdania w stronie
czynnej („generuje”, „działa”, „wykonuje”) to tylko uproszczenia zastępujące sformułowania
technicznie precyzyjniejsze, ale mniej zrozumiałe, oznaczające tylko tyle, że zdarzenia w umyśle
zachodzą automatycznie i szybko. Mam nadzieję, że dzięki niej wyrobisz w sobie intuicyjne
wyczucie „osobowości” fikcyjnego Systemu 1. Tak jak w stosunku do innych znajomych,
nabierzesz przeczuć na temat jego zachowania w różnych okolicznościach, przy czym większość
takich przeczuć okaże się trafna.
 
Cechy Systemu 1
 
generuje wrażenia, uczucia i skłonności, które po zaakceptowaniu przez System 2
stają się przekonaniami, postawami i zamiarami;
działa automatycznie i szybko, niemal bez wysiłku i bez poczucia świadomej kontroli;
może zostać zaprogramowany przez System 2 do mobilizowania uwagi po wykryciu
określonej prawidłowości (wyszukiwanie);
po odpowiednim treningu dostarcza wyuczonych reakcji oraz generuje fachowe


Page 90:
intuicje;
aktywuje w pamięci skojarzeniowej spójne zbiory idei;
poczucie łatwości poznawczej łączy ze złudzeniem prawdziwości, uczuciem
przyjemności oraz obniżoną czujnością;
odróżnia rzeczy zaskakujące od normalnych;
wyciąga wnioski lub tworzy spekulacje na temat przyczyn i intencji;
lekceważy wieloznaczność i wytłumia wątpliwości;
preferuje potwierdzanie i przyjmowanie na wiarę;
generuje nadmierną spójność emocjonalną (efekt halo);
skupia się na istniejących danych, a brakujące ignoruje („Istnieje tylko to,
co widzisz”);
generuje pewną ograniczoną liczbę ocen podstawowych;
reprezentuje zbiory za pomocą norm i prototypów, nie umie sumować ani
integrować;
dopasowuje intensywność według jednej skali do innej (np. potrafi przełożyć fizyczną
wielkość na głośność);
uruchamia operacje niezamierzone („strzela śrutem”);
czasami zastępuje trudne pytanie łatwiejszym (heurystyki);
bardziej zwraca uwagę na zmiany niż na stan rzeczy (teoria perspektywy) 7 *;
przywiązuje przesadną wagę do zdarzeń mało prawdopodobnych 8 *;
jego wrażliwość na dane ilościowe spada w miarę, jak jest ich coraz więcej
(psychofizyka) 9 *;
silniej reaguje na straty niż na zyski (niechęć do ponoszenia strat) 10 *;
problemy decyzyjne formułuje wąsko, postrzegając je w izolacji od siebie 11 *.
 
12 * Więcej na temat tej cechy piszę w części IV.


Page 91:
C Z Ę Ś Ć   I I
 
 
Heurystyki i błędy
(skrzywienia)
poznawcze


Page 92:
 
ROZDZIAŁ
10
Prawo małych liczb
Badanie zapadalności na raka nerek przeprowadzone we wszystkich 3 141 hrabstwach Stanów
Zjednoczonych ujawniło pewną dziwną prawidłowość. Zapadalność okazała się najniższa głównie
na wiejskich, rzadko zaludnionych obszarach stanów Środkowego Zachodu, Zachodu i Południa,
gdzie tradycyjnie głosuje się na Partię Republikańską. Jak należy to interpretować?
Przez kilka ostatnich sekund twój umysł był aktywny, przy czym głównie działał System 2.
W celowy
sposób
przeszukałeś
pamięć
i sformułowałeś
pewne
hipotezy.
Wymagało
to umysłowego wysiłku: twoje źrenice się rozszerzyły, a tętno w wymierny sposób przyspieszyło.
Jednak System 1 też nie próżnował, bo działanie Systemu 2 opierało się na faktach i sugestiach
zaczerpniętych z pamięci skojarzeniowej. Zapewne odrzuciłeś myśl, że przed rakiem chronią
mieszkańców republikańskie poglądy. Bardzo możliwe, że w końcu skupiłeś się na tym, iż tereny
o niskiej zapadalności na raka to głównie obszary wiejskie. Statystycy Howard Wainer i Harris
Zwerling, od których zaczerpnąłem ten przykład, komentują: „Byłoby rzeczą łatwą i kuszącą
wyciągnąć stąd wniosek, że mała liczba zachorowań na raka wynika bezpośrednio ze zdrowego,
wiejskiego stylu życia: braku zanieczyszczeń powietrza i wody oraz dostępu do świeżej żywności
wolnej od sztucznych dodatków”[1]. Ma to sens.
Teraz weźmy pod uwagę hrabstwa, w których zapadalność na raka nerek jest najwyższa. Jak się
okazuje, większość z nich to także tereny wiejskie, rzadko zaludnione i położone w tradycyjnie
republikańskich
stanach
Środkowego
Zachodu,
Zachodu
i Południa.
Wainer
i Zwerling
z przymrużeniem
oka
komentują:
„Łatwo
byłoby
wywnioskować,
że zwiększona
liczba
zachorowań wynika bezpośrednio z ubogiego, wiejskiego stylu życia: braku dobrej opieki
medycznej, tłustej diety, nadużywania alkoholu i papierosów”. Oczywiście coś tu nie gra. Wiejski
styl życia nie może jednocześnie tłumaczyć wysokiej i niskiej zapadalności na raka nerek.
Otóż kluczowym czynnikiem nie jest to, czy dane hrabstwo leży na terenach wiejskich albo czy
częściej głosuje się w nim na republikanów. Liczy się to, że hrabstwa wiejskie mają mało
mieszkańców. Główna lekcja płynąca z tego badania nie dotyczy epidemiologii, ale trudności,
jakich naszemu umysłowi nastręcza statystyka. W jednej formie myślenia System 1 jest
doskonały: automatycznie i bez wysiłku znajduje związki przyczynowe między zdarzeniami, nawet
jeśli są w rzeczywistości błędne. Słysząc o wysokiej zapadalności na raka, od razu zakładasz,
że musi istnieć konkretna przyczyna, dla której hrabstwa różnią się od siebie – że różnica musi
mieć jakiś powód. Jak się jednak zaraz przekonamy, System 1 nie radzi sobie z faktami „czysto
statystycznymi”, które zmieniają prawdopodobieństwo określonych wyników, ale nie w sposób
przyczynowo-skutkowy.
Zdarzenie losowe z definicji wymyka się wyjaśnieniu, jednak całe zbiory losowych zdarzeń
rzeczywiście cechuje duża regularność. Wyobraź sobie sporej wielkości urnę wypełnioną kulkami.
Połowa kulek jest czerwona, reszta biała. Następnie wyobraź sobie, że jakaś bardzo cierpliwa
osoba (albo robot) na oślep wyciąga z urny cztery kulki, zapisuje, po ile kulek każdego koloru
zostało wylosowane, a następnie wrzuca kulki z powrotem do urny i zaczyna od nowa. Kiedy
zsumujesz wyniki, przekonasz się, że wynik „dwie czerwone, dwie białe” zdarza się (niemal
dokładnie) sześć razy częściej od wyniku „cztery czerwone” albo „cztery białe”. Ten związek jest
faktem matematycznym. Wynik wielokrotnego losowania kulek z urny można przewidzieć z taką


Page 93:
samą pewnością,
jak
wynik
uderzenia
młotkiem
w kurze
jajo:
nie da się
przewidzieć
w najdrobniejszych szczegółach, na jakie kawałki rozpadnie się skorupka, ale z grubsza wiadomo,
co się stanie. Mamy tu jednak pewną różnicę – przyjemne uczucie przyczynowości, które
odczuwasz na myśl o waleniu młotkiem w jajo, całkowicie znika, kiedy myślisz o losowaniu kulek.
W przykładzie z rakiem nerek ważny jest też inny fakt statystyczny. Wyobraź sobie, że dwoje
cierpliwych rachmistrzów na przemian losuje kulki z urny, o której mówiłem przed chwilą.
Za każdym razem Jan wyciąga z niej cztery kulki, a Julia siedem. Oboje zapisują, w którym
losowaniu udało im się wyciągnąć próbkę jednorodną – czyli same kulki białe albo same
czerwone. Jeśli będą powtarzać losowanie wystarczająco długo, Jan zaobserwuje wyniki skrajne
częściej niż Julia (dokładnie osiem razy częściej, bo oczekiwane prawdopodobieństwo obu
zdarzeń wynosi odpowiednio 12,5 procent i 1,56 procent). Znowu – nie mamy tu młotka ani
przyczynowości, lecz fakt matematyczny: próbka zawierająca cztery kulki częściej da wynik
skrajny niż próbka zawierająca siedem kulek.
Teraz wyobraźmy sobie całą ludność Stanów Zjednoczonych jako kulki w gigantycznej urnie.
Niektóre z nich oznaczone są symbolem RN („rak nerek”). Kolejno losujesz próbki kulek, którymi
zaludniasz poszczególne hrabstwa. Próbki, którymi zaludnisz hrabstwa wiejskie, będą mniej liczne
od pozostałych. Tak samo jak w przypadku Jana i Julii, wyniki skrajne (bardzo niska albo bardzo
wysoka zapadalność na raka) częściej będą się pojawiać się w hrabstwach słabo zaludnionych.
Oto całe wyjaśnienie.
Zaczęliśmy od faktu, który domagał się znalezienia przyczyny: w poszczególnych hrabstwach
występują duże systemowe różnice dotyczące zapadalności na raka nerek. Wyjaśnienie, które
zaproponowałem, jest natury statystycznej: wyniki skrajne (czy to niskie, czy wysokie) częściej
pojawiają się w małych próbkach niż w dużych. Nie jest to wyjaśnienie przyczynowo-skutkowe.
Niewielka liczba ludności nie chroni przed rakiem ani go nie wywołuje; sprawia tylko,
że zapadalność na raka okazuje się znacznie wyższa (albo znacznie niższa) niż w większej
populacji. Głęboka prawda w tym przypadku mówi, że nie ma czego wyjaśniać. W rzeczywistości
zapadalność na raka w słabo zaludnionym hrabstwie nie jest w danym roku ani niższa, ani
wyższa, a tylko robi takie wrażenie w wyniku przypadkowego losowania. Gdyby tę analizę
powtórzyć rok później, zaobserwujemy tę samą ogólną prawidłowość (wyniki skrajne częściej
pojawią się w małych próbkach), jednak w hrabstwach, gdzie przed rokiem nowotwory pojawiały
się często, tym razem wcale nie musi występować wysoka zapadalność. Jeśli tak będzie, różnice
pomiędzy hrabstwami gęsto zaludnionymi a wiejskimi okażą się nie rzeczywistym faktem, lecz
czymś, co naukowcy nazywają „artefaktem”, czyli obserwacją wygenerowaną przez pewien
aspekt przyjętej metody badawczej – w tym wypadku przez różnicę w wielkości próbek.
Możliwe, że ta historia cię zaskoczyła, ale nie była dla ciebie jakimś objawieniem. Nie od dzisiaj
masz świadomość, że wyniki oparte na dużych próbkach są bardziej miarodajne od wyników
opartych na małych – tak działa prawo wielkich liczb, o którym słyszeli nawet ludzie, którzy nie
splamili się wiedzą statystyczną. Jednak  wiedza o czymś nie jest kwestią typu „wiem albo nie
wiem”.Być może stwierdzisz, że poniższe obserwacje odnoszą się również do ciebie:
 
W badaniu zapadalności na raka nie rzuciło ci się od razu w oczy, że istotną rolę odegra cecha
„obszary rzadko zaludnione”.
Zaskoczył cię (choć trochę) rozmiar różnicy w wynikach między próbkami złożonymi z czterech
i z siedmiu kulek.


Page 94:
Nawet teraz musisz dokonać pewnego wysiłku umysłowego, żeby uświadomić sobie, że dwa
poniższe zdania mają dokładnie takie samo znaczenie:
Duże próbki są precyzyjniejsze niż małe.
Małe próbki częściej niż duże dają skrajne rezultaty.
 
Pierwsze zdanie wyraźnie brzmi sensownie, ale dopóki nie ogarniesz intuicyjnie znaczenia jego
drugiej wersji, tak naprawdę nie będziesz rozumieć zdania pierwszego.
Krótko mówiąc: owszem, wiedziałeś, że wyniki oparte na dużych próbkach są precyzyjniejsze, ale
teraz być może rozumiesz już, że nie wiedziałeś tego zbyt dobrze. Nie jesteś pod tym względem
wyjątkiem.
Pierwsze
badanie,
które
przeprowadziliśmy
z Amosem,
pokazało,
że nawet
doświadczeni badacze mają słabą intuicję statystyczną i nie najlepiej rozumieją skutki wielkości
próbki.
Prawo małych liczb
Moja współpraca z Amosem na początku lat siedemdziesiątych zaczęła się od dyskusji na temat
tego, czy ludzie bez przygotowania statystycznego są dobrymi „statystykami intuicyjnymi”. Amos
opowiedział uczestnikom mojego seminarium o badaczach z Uniwersytetu Michigan, których
zdanie na temat statystyki intuicyjnej było ogólnie optymistyczne. Miałem do tej kwestii silny
stosunek emocjonalny, bo brałem ją bardzo do siebie: zdążyłem wtedy odkryć, że jestem
marnym statystykiem intuicyjnym i nie chciało mi się wierzyć, że jestem gorszy od innych.
Dla psychologa różnice wynikające z opierania się na próbkach nie są zwykłą ciekawostką; są
nieustannym utrapieniem i kosztowną przeszkodą, która może zamienić dowolny projekt
badawczy w czystą loterię. Wyobraźmy sobie, że chcesz potwierdzić hipotezę, iż statystyczna
sześciolatka ma bogatsze słownictwo od statystycznego rówieśnika płci męskiej. Hipoteza ta jest
prawdziwa
dla
całości
populacji – dziewczynki
statystycznie
znają
więcej
słów.
Jednak
poszczególne dzieci są bardzo różne, więc możesz trafić na próbkę, w której nie będzie widać
bezspornej różnicy, albo nawet chłopcy osiągną lepszy wynik. Jeśli jesteś badaczem, taki wynik
będzie kosztowny, bo zmarnujesz czas i pracę, a i tak nie uda ci się potwierdzić prawdziwości
hipotezy. Jedynym sposobem na zmniejszenie tego ryzyka będzie użycie odpowiednio licznej
próbki. Badacze, którzy wybierają zbyt małą próbkę, są zdani na łaskę ślepego trafu.
Istnieje dość prosta procedura matematyczna, która pozwala ustalić ryzyko błędu dla próbki
określonej wielkości, jednak utarło się, że psycholodzy decydują o liczności próbki nie
na podstawie wyliczeń, lecz własnej fachowej oceny, która często okazuje się niedoskonała.
Na krótko przed dyskusją z Amosem czytałem artykuł, który w dość dramatyczny sposób
wykazywał błąd często popełniany przez badaczy (nawiasem mówiąc, badacze popełniają go
po dziś dzień). Autor artykułu podkreślał, iż psychologom często zdarza się wybierać próbki tak
małe, że ryzyko niepotwierdzenia prawdziwej hipotezy wynosi aż 50 procent[2]! Żaden badacz
o zdrowych zmysłach nie zaakceptowałby takiego ryzyka. Błędne decyzje psychologów na temat
liczności próbki można było w wiarygodny sposób wyjaśnić tezą, że biorą się one z częstych
intuicyjnych nieporozumień dotyczących możliwego zakresu wariacji w próbce.
Artykuł był dla mnie szokiem, bo częściowo wyjaśniał problemy, z którymi się borykałem
we własnych badaniach. Tak jak większości psychologów rutynowo zdarzało mi się dobierać
za małe próbki i często otrzymywałem bezsensowne wyniki. Teraz zrozumiałem dlaczego: dziwne


Page 95:
wyniki były w rzeczywistości artefaktami mojej metody badawczej. Błąd był o tyle krępujący,
że sam prowadziłem zajęcia ze statystyki i wiedziałem, jak należy wyliczyć wielkość próby
pozwalającą zredukować ryzyko niepowodzenia do akceptowalnego poziomu – a jednak nigdy
nie zastosowałem wyliczeń, żeby ustalić właściwą wielkość próbki. Planując eksperymenty, tak
jak inni psycholodzy ufałem tradycji i własnej intuicji, nie zastanawiając się zbytnio nad
problemem. Zanim jeszcze Amos pojawił się na naszym seminarium, doszedłem do wniosku,
że moje statystyczne przeczucia są zawodne i w dyskusji szybko się zgodziliśmy, że optymiści
z Michigan nie mieli racji.
Razem z Amosem spróbowaliśmy ustalić, czy jestem jedynym durniem, czy też może durnie tacy
jak ja stanowią większość. Postanowiliśmy sprawdzić, czy podobne błędy popełnią również inni
badacze, których dobraliśmy pod kątem fachowej wiedzy matematycznej. Stworzyliśmy
kwestionariusz opisujący realistyczne sytuacje badawcze, w tym próby potwierdzenia wyników
innych udanych eksperymentów. W kwestionariuszu zwróciliśmy się do badaczy o wybranie
odpowiedniej wielkości próbki, ocenę związanego z taką decyzją ryzyka niepowodzenia badania
oraz udzielenie porady hipotetycznej doktorantce planującej własne badania. Odpowiedzi
zebraliśmy podczas spotkania Towarzystwa Psychologii Matematycznej od grupy uczestników
o dużej wiedzy statystycznej (w tym autorów dwóch podręczników statystyki). Wyniki były jasne:
nie byłem jedynym durniem. Znaczna większość respondentów popełniała dokładnie takie same
błędy jak ja. Stało się oczywiste, że nawet eksperci nie zwracają odpowiedniej uwagi na wielkość
próbki.
Nasz pierwszy wspólny artykuł zatytułowaliśmy z Amosem Belief in the Law of Small Numbers[3]
[Wiara w prawo małych liczb]. Z przymrużeniem oka wyjaśnialiśmy w nim, że „intuicyjne domysły
dotyczące losowych próbek wydają się zgodne z prawem małych liczb, które mówi, że prawo
wielkich liczb stosuje się również do liczb małych”. Zamieściliśmy także zdecydowane zalecenie,
żeby badacze podchodzili do „własnych intuicji statystycznych z należytą ostrożnością i wszędzie,
gdzie to możliwe, kierowali się nie odczuciami, lecz wyliczeniami”[4].
Preferowanie pewności zamiast wątpliwości jako błąd poznawczy
 
W telefonicznym badaniu opinii publicznej przeprowadzonym na próbie 300 osób
emerytowanych 60 procent ankietowanych poparło prezydenta.
 
Jak streścisz powyższy komunikat? Prawie na pewno powiesz, że „Osoby starsze popierają
prezydenta”.
Takie
jest
sedno
komunikatu.
Szczegóły,
które
pomijasz – że badanie
przeprowadzono telefonicznie, że wzięło w nim udział 300 respondentów – są same w sobie
nieinteresujące; to tylko informacje kontekstowe, które prawie nie zwracają uwagi. Gdyby próba
była większa, zdanie streściłbyś dokładnie tak samo. Oczywiście zwróciłbyś uwagę, gdyby liczba
ankietowanych była kompletnie absurdalna, np. „w ankiecie przeprowadzonej na próbie sześciu
(albo sześciu milionów) osób emerytowanych...”. O ile jednak nie zajmujesz się zawodowo
statystyką, podobnie podejdziesz do próby złożonej ze 150 i z 3 000 osób. To właśnie mam
na myśli, mówiąc, że „ludzie nie mają odpowiedniej wrażliwości na wielkość próby”.
Komunikat na temat ankiety telefonicznej zawiera dwa rodzaje informacji: samą opowieść oraz
jej źródło. Naturalnie skupiasz się raczej na opowieści niż na miarodajności wyników. Kiedy
miarodajność jest w oczywisty sposób niska, komunikat zostaje zdyskredytowany. Gdyby ktoś
ci powiedział, że „stronniczy ośrodek przeprowadził nieprawidłowe i obarczone licznymi błędami


Page 96:
badanie opinii publicznej wskazujące, że osoby w starszym wieku popierają prezydenta...”,
oczywiście odrzucisz wyniki badania i nie wejdą one w skład twoich osobistych przekonań.
„Stronnicze badanie” i „fałszywe wyniki” staną się nową opowieścią o kłamstwach w polityce.
W takich bezdyskusyjnych przypadkach możesz odmówić komunikatowi wiary. Ale czy potrafisz
dostatecznie rozróżniać zdania „Przeczytałem w »New York Timesie«, że...” a „Ktoś mówił
w kuchni, że...”? Czy twój System 1 potrafi stopniować wiarę? Zasada „Istnieje tylko to,
co widzisz” sugeruje, że tak nie jest.
Jak pisałem wcześniej, System 1 jest nieskory do wątpienia. Wytłumia wieloznaczności
i spontanicznie
konstruuje
jak
najspójniejsze
opowieści.
Jeżeli
komunikat
nie
zostanie
natychmiast zanegowany, wywołane nim skojarzenia rozprzestrzeniają się w umyśle tak, jakby
był prawdziwy. System 2, który potrafi utrzymywać w umyśle wykluczające się nawzajem
możliwości, potrafi wątpić. Jednak pielęgnowanie wątpliwości wymaga większego wysiłku niż
uleganie poczuciu pewności. Prawo małych liczb to tylko jeden z wielu przejawów ogólnego
błędu poznawczego polegającego na tym, że umysł faworyzuje pewność względem wątpliwości.
W kolejnych rozdziałach zobaczymy jeszcze wiele przykładów tego zjawiska.
Nasza silna skłonność do przyjmowania na wiarę, że małe próbki będą ściśle przypominać
większe populacje, z których pochodzą, sama w sobie również jest częścią szerszej opowieści:
otóż mamy skłonność do postrzegania rzeczywistości w sposób przesadnie spójny i uładzony.
Przesadna wiara badaczy, że kilka obserwacji może dostarczyć wartościowej wiedzy, jest blisko
spokrewniona
z efektem
halo,
czyli
często
spotykanym
wrażeniem,
że świetnie
znamy
i rozumiemy osobę, o której w rzeczywistości wiemy bardzo niewiele. Na podstawie strzępków
informacji System 1 konstruuje szczegółowy obraz, nie przejmując się faktami. Maszyna
do wyciągania pochopnych wniosków zachowuje się tak, jakby wierzyła w prawo małych liczb.
Na poziomie ogólnym ten mechanizm wytwarza przesadnie spójną i sensowną reprezentację
rzeczywistości.
Przypadki i przyczyny
Maszyneria skojarzeniowa doszukuje się przyczyn. Trudność związana z prawidłowościami
statystycznymi bierze się stąd, że takie prawidłowości wymagają innego podejścia. Zamiast się
skupiać na tym, jak doszło do konkretnego zdarzenia, w podejściu statystycznym pytamy,
co mogło się wydarzyć innego. Nie istnieje żaden szczególny powód, dla którego stało się to,
co się stało – po prostu dane zdarzenie zostało wybrane losowo spośród możliwych opcji.
Kiedy stajemy przed koniecznością oceny przypadkowości zdarzeń autentycznie losowych,
skłonność do myślenia przyczynowo-skutkowego naraża nas na poważne błędy. Weźmy płeć
sześciorga dzieci, które kolejno rodzą się w jednym szpitalu. Kolejność narodzin chłopców (C)
i dziewczynek (D) będzie oczywiście przypadkowa – poszczególne zdarzenia są od siebie
niezależne, a płeć chłopców i dziewczynek urodzonych w ostatnich godzinach w żaden sposób
nie wpływa na płeć kolejnego noworodka. Terazweźmy pod uwagę następujące trzy sekwencje:
 
C – C – C – D – D – D
D – D – D – D – D – D
C – D – C – C – D – C
 


Page 97:
Czy każda z tych sekwencji jest jednakowo prawdopodobna? Odpowiedź intuicyjna – czyli
„Oczywiście, że nie!” – jest błędna. Ponieważ mamy do czynienia z niezależnymi zdarzeniami,
a prawdopodobieństwo narodzin C i D jest (z grubsza) jednakowe, każda możliwa sekwencja
sześciu kolejnych narodzin będzie dokładnie tak samo prawdopodobna jak każda inna. Nawet
teraz, kiedy już wiesz, że tak jest, nadal wydaje ci się to sprzeczne z intuicją, bo tylko trzecia
sekwencja wydaje się autentycznie przypadkowa. Jak należy się spodziewać, sekwencję
C – D – C – C – D – C uznajemy za znacznie bardziej prawdopodobną od dwóch pozostałych.
Jesteśmy poszukiwaczami prawidłowości, wierzymy w spójny świat, w którym regularności (np.
kolejne narodziny sześciu dziewczynek) nie robią wrażenia przypadku, lecz działania jakiejś
mechanicznej przyczyny albo świadomej intencji. Nie spodziewamy się znaleźć prawidłowości
w wytworach losowego procesu, więc kiedy odkrywamy coś, co wygląda na zasadę, szybko
odrzucamy myśl, że proces był autentycznie losowy. Procesy losowe tworzą wiele sekwencji,
które przekonują ludzi, że tak naprawdę proces nie mógł być losowy. Można przypuszczać,
że skłonność do zakładania przyczyny wiąże się z ewolucyjnymi korzyściami. Stanowi ona część
naszej ogólnej czujności odziedziczonej po przodkach. Automatycznie wypatrujemy możliwości,
że w otoczeniu doszło do jakiejś zmiany. Lwy mogą się pojawiać na równinie w przypadkowych
odstępach czasu, ale bezpieczniej będzie zauważyć choćby i pozorne zwiększenie się liczby stad
i zareagować odpowiednio, nawet jeśli w rzeczywistości liczba lwów jest wynikiem losowych
fluktuacji przypadkowego procesu.
Czasami powszechne niezrozumienie natury losowości ma istotne konsekwencje. We wspólnym
artykule poświęconym reprezentatywności zacytowaliśmy z Amosem statystyka Williama Fellera,
który ilustruje łatwość, z jaką ludzie dostrzegają nieistniejące prawidłowości. Kiedy w czasie
drugiej wojny światowej na Londyn spadał intensywny ostrzał rakietowy, powszechnie wierzono,
że bombardowanie nie może być kwestią przypadku, bo rozkład uderzeń rakiet naniesiony
na mapę zawierał wyraźne luki. Niektórzy podejrzewali, że w nietkniętych obszarach mogą
przebywać umieszczeni tam niemieccy szpiedzy[5]. Tymczasem staranna analiza statystyczna
dowiodła, że rozkład trafień rakiet był typowy dla losowego procesu – typowe było nawet to,
że wywoływał silne wrażenie nielosowości. „Niewyszkolone oko – zauważa Feller – postrzega
losowość jako regularność lub skłonność do tworzenia skupisk”.
Niedługo potem miałem okazję zastosować we własnym życiu lekcję wyciągniętą z lektury
Fellera. W 1973 roku wybuchła wojna Jom Kippur. Mój jedyny znaczący wkład w wysiłek wojenny
kraju polegał na tym, że doradziłem wysokim oficerom izraelskich sił lotniczych wstrzymanie
pewnego dochodzenia. W początkowym okresie wojna powietrzna układała się dla Izraela źle,
bo egipskie pociski ziemia-powietrze okazały się nieoczekiwanie skuteczne. Lotnictwo izraelskie
ponosiło wysokie straty, które wydawały się nierówno rozłożone. Powiedziano mi np., że z tej
samej bazy wystartowały dwie eskadry, z których jedna utraciła cztery maszyny, a druga – ani
jednej. Wszczęto specjalne dochodzenie w nadziei, że uda się ustalić, co niefortunna eskadra robi
nie tak. Nie było powodów, aby z góry sądzić, że jedna z eskadr okaże się skuteczniejsza
od drugiej, nie stwierdzono też żadnych różnic operacyjnych, ale oczywiście istniały losowe
różnice dotyczące życia pilotów – jeśli mnie pamięć nie myli, mówiono o tym, jak często
poszczególni piloci odwiedzają rodziny na przepustce i jak prowadzone są w ich jednostkach
odprawy. Poradziłem dowództwu, żeby się pogodziło z faktem, że różnice w poniesionych
stratach
są wynikiem
ślepego trafu,
i zaprzestało
przesłuchań
pilotów.
Rozumowałem,
że najbardziej prawdopodobną odpowiedzią jest zwykły pech, więc losowe poszukiwanie
nieoczywistych przyczyn będzie skazane na niepowodzenie, a ostatnią rzeczą, jakiej potrzeba
pilotom ze zdziesiątkowanej eskadry, jest obarczenie ich poczuciem, że wina leży po stronie ich
samych i poległych kolegów.


Page 98:
Kilka lat później Amos i jego dwaj doktoranci, Tom Gilovich i Robert Vallone, wywołali poruszenie,
ogłaszając
badania
poświęcone
błędnym
wyobrażeniom
na temat
przypadkowości
w koszykówce[6]. Trenerzy, kibice i sami zawodnicy powszechnie wierzą, że czasami zawodnik
„ma gorącą rękę” albo „jest w gazie”, czyli że skuteczność jego rzutów chwilowo wzrasta. Trudno
się oprzeć takiemu wnioskowi. Kiedy gracz zdobywa trzy albo cztery kosze z rzędu, nieodparcie
nasuwa się wytłumaczenie przyczynowe: gracz jest w gazie i łatwiej mu zdobywać punkty. Do tej
oceny dostosowują się gracze obydwu zespołów – koledzy z drużyny częściej podają piłkę
zawodnikowi będącemu w gazie, a przeciwnicy częściej ratują się podwojeniem. Analiza tysięcy
sekwencji rzutów przyniosła rozczarowujący wniosek: w zawodowej koszykówce zarówno przy
rzutach z gry, jak i osobistych, nie istnieje nic takiego jak „gorąca ręka” czy „bycie w gazie”.
Oczywiście niektórzy gracze są skuteczniejsi od innych, jednak sekwencje rzutów celnych
i niecelnych spełniają wszystkie wymogi losowości. Gorąca ręka istnieje wyłącznie w umyśle
obserwatorów, którzy zawsze są zbyt skłonni widzieć ład i przyczynowość w losowych
wydarzeniach. Gorąca ręka to tylko potężne i bardzo rozpowszechnione złudzenie poznawcze.
Częścią
tej
opowieści
jest
również
publiczna
reakcja
na wyniki
badania.
Ze względu
na zaskakujące wnioski media doniosły o badaniu, jednak jego wyniki spotkały się z powszechną
niewiarą. Kiedy Red Auerbach, legendarny trener zespołu Boston Celtics, usłyszał o Gilovichu
i jego badaniu, rzucił: „Ale kto to w ogóle jest? No badanie jakieś zrobił, i co z tego? Mnie to wisi
i powiewa”.
Skłonność
do dostrzegania
prawidłowości
w losowych
zdarzeniach
jest
nieodparta – a już na pewno silniejsza niż jakiś tam gość ze swoim badaniem.
Złudzenie prawidłowości na różne sposoby wpływa na życie także poza koszykarskim parkietem.
Ilu potrzeba lat, żeby się przekonać, że doradca inwestycyjny jest wyjątkowo zdolny? Ile spółek
musi przejąć firma, zanim zarząd uzna, że dyrektor generalny ma wyjątkowy talent do takich
operacji? Prosta odpowiedź brzmi, że kierując się intuicją, raczej popełnisz błąd, gdy uznasz
losowe wydarzenie za systemową prawidłowość. Za często – o wiele za często – jesteśmy skłonni
odrzucać pogląd, że w życiu wiele rzeczy jest kwestią czystego przypadku.
Zacząłem ten rozdział od badania zapadalności na raka nerek w Stanach Zjednoczonych. Przykład
pochodzi z książki przeznaczonej dla wykładowców statystyki, jednak poznałem go z zabawnego
artykułu autorstwa dwóch statystyków, których cytowałem już wcześniej, Howarda Wainera
i Harrisa Zwerlinga. W artykule autorzy skupili się na ogromnej, wynoszącej około 1,7 miliarda
dolarów inwestycji, jaką fundacja Billa i Melindy Gatesów podjęła w celu zbadania intrygujących
ustaleń dotyczących szkół osiągających najlepsze wyniki w nauczaniu. Niejeden badacz
poszukiwał już sekretu dobrej edukacji, próbując znaleźć najlepsze szkoły w nadziei, że uda się
odkryć, co je odróżnia od innych. Jeden z wniosków badania mówi, że statystycznie najlepsze
szkoły są niewielkie – np. w badaniu porównującym 1 662 szkoły działające w stanie Pensylwania
w pierwszej pięćdziesiątce znalazło się aż sześć szkół małych, czyli cztery razy więcej, niżby
to wynikało ze średniej. Te dane skłoniły Fundację Gatesów do wyłożenia znacznej sumy
na tworzenie małych szkół, czasami przez dzielenie istniejących placówek na mniejsze.
W przedsięwzięciu wzięło też udział kilka innych dużych instytucji dobroczynnych, takich jak
Annenberg Foundation czy Pew Charitable Trust, a także specjalny program o nazwie Smaller
Learning Communities Program działający przy amerykańskim Departamencie Edukacji.
Zapewne czujesz, że ma to intuicyjny sens. Łatwo znaleźć przyczynowo-skutkowe wyjaśnienie,
dlaczego małe szkoły zapewniają lepszą edukację i wydają jeden rocznik znakomitych uczniów
za drugim, skoro łatwiej jest w nich zapewnić uczniom uwagę i indywidualnie zachęcać ich
do nauki niż w większej szkole. Niestety, analiza przyczynowo-skutkowa jest tu bez sensu, bo nie
zgadzają się fakty. Gdyby statystycy, którzy przekazali wyniki Fundacji Gatesów, zadali sobie


Page 99:
pytanie, jakie cechy charakteryzują szkoły najgorsze, też przekonaliby się, że szkoły marne są
zazwyczaj małe. Prawda jest taka, że małe szkoły nie są statystycznie lepsze; osiągają tylko
bardziej zmienne wyniki. Właśnie duże szkoły – dodają Wainer i Zwerling – zwykle osiągają lepsze
wyniki, szczególnie w klasach wyższych, w których cenna staje się szeroka oferta programowa.
Najnowsze osiągnięcia psychologii kognitywnej sprawiają, że dziś widzimy wyraźnie coś,
co mogliśmy z Amosem tylko niejasno przeczuwać: prawo małych liczb jest częścią dwóch
szerszych opowieści dotyczących działania umysłu.
 
Nadmierne zaufanie do małych prób statystycznych to tylko jeden z przykładów ogólnego
złudzenia poznawczego polegającego na tym, że większą uwagę zwracamy na treść
komunikatów,a mniej skupiamy się na informacjach dotyczących miarodajności komunikatu,
co sprawia, że nasz obraz rzeczywistości jest prostszy i bardziej spójny, niżby to uzasadniały
empiryczne dane. Przeskakiwanie do pochopnych wniosków jest bezpieczniejszą formą
aktywności w świecie wyobraźni niż w rzeczywistości.
Statystycznie uzyskujemy wiele obserwacji, które wydają się aż prosić o wyjaśnienie
przyczynowo-skutkowe, choć w rzeczywistości go nie mają. Wiele faktów dotyczących
rzeczywistości bierze się z czystego przypadku, m.in. z losowych skutków doboru próby.
Przyczynowe wyjaśnienia zdarzeń losowych zawsze okazują się błędne.
Jak rozmawiać o prawie małych liczb
 
„Rzeczywiście, odkąd przyszedł nowy dyrektor, zrobiliśmy trzy filmy i wszystkie okazały
się hitami, ale nie da się jeszcze powiedzieć, czy rzeczywiście ma szczęśliwą rękę”.
 
„Nie uwierzę, że ten nowy trader jest geniuszem, dopóki mi statystyk nie wyliczy, jakie
jest prawdopodobieństwo, że jego passa jest czysto losowa”.
 
„Mamy za mało obserwacji, żeby wyciągać wnioski. Nie kierujmy się prawem małych
liczb”.
 
„Nie zamierzam ujawniać wyników eksperymentu, dopóki nie zbierzemy dość danych.
Inaczej będziemy pod presją, żeby przedwcześnie wyciągnąć wnioski”.


Page 100:
 
ROZDZIAŁ
11
Kotwice
Kiedyś zmanipulowaliśmy z Amosem pewne koło fortuny. Na kole umieszczone były liczby
od zera do stu, jednak skonstruowaliśmy mechanizm tak, żeby koło zatrzymywało się tylko
na polach 10 lub 65. Następnie zaprosiliśmy studentów Uniwersytetu Oregon do udziału
w eksperymencie. Jeden z nas stawał przed grupką studentów, kręcił kołem i prosił, żeby
uczestnicy zapisali sobie liczbę, na której zatrzymała się wskazówka, którą było oczywiście 10
albo 65. Następnie zadawaliśmy uczestnikom dwa pytania:
 
Czy liczba krajów afrykańskich będących członkami ONZ jest większa czy mniejsza
od zapisanej przed chwilą liczby?
 
Jaki procent wśród członków ONZ stanowią twoim zdaniem kraje afrykańskie?
 
Jest oczywiste, że zakręcenie kołem fortuny – nawet kiedy wynik nie jest zmanipulowany – nie
przynosi żadnych przydatnych informacji na jakikolwiek temat, a tym samym uczestnicy
eksperymentu powinni po prostu wynik zignorować. A jednak go nie ignorowali. Osoby, które
zobaczyły wynik 10, średnio szacowały odsetek krajów afrykańskich wśród członków ONZ na 25
procent, a te, które zobaczyły wynik 65 – na 45 procent.
Zjawisko, które badaliśmy, jest tak częste i tak istotne dla życia codziennego, że musisz poznać
jego nazwę: nazywamy je „efektem zakotwiczenia” (anchoring effect). Do zakotwiczenia
dochodzi w sytuacji, kiedy ktoś odnosi konkretną wartość liczbową do niewiadomej wielkości,
a następnie ma oszacować tę niewiadomą wielkość. Skutki takiej operacji myślowej są jednym
z najpewniejszych
i najbardziej
przewidywalnych
ustaleń
w psychologii
eksperymentalnej:
w takiej
sytuacji
oszacowania
utrzymują
się
w okolicy
liczby,
o której
ludzie
myśleli
wcześniej – stąd metafora kotwicy. Jeśli ktoś cię zapyta, czy Gandhi w chwili śmierci miał mniej
czy więcej niż 144 lata, a następnie poprosi o odgadnięcie, w jakim wieku był wtedy naprawdę,
twoja ocena będzie wyższa, niż gdyby najpierw zapytał, czy Gandhi w chwili śmierci miał mniej
czy więcej niż 35 lat. Kiedy się zastanawiasz, ile byłbyś gotowy zapłacić za dom, przy
podejmowaniu decyzji kierujesz się ceną ofertową. Ten sam dom wyda ci się bardziej
wartościowy, kiedy cena w serwisie nieruchomościowym jest wysoka, i mniej wartościowy, kiedy
cena jest niska – i tak dalej, i tak dalej. Lista efektów zakotwiczenia ciągnie się bez końca.
Dowolna liczba, którą weźmiesz pod uwagę jako możliwe rozwiązanie problemu związanego
z szacowaniem jakiejś wartości, wywoła efekt zakotwiczenia.
Nie byliśmy z Amosem pierwszymi, którzy zauważyli działanie umysłowych kotwic, jednak nasz
eksperyment dostarczył pierwszej demonstracji jego absurdalności: na sądy uczestników badania
wpłynęła liczba w oczywisty sposób bezwartościowa. Nie da się racjonalnie wytłumaczyć efektu
zakotwiczenia wywołanego przez koło fortuny. Wyniki naszego eksperymentu opublikowało
„Science” i jest to jedna z naszych najlepiej znanych publikacji w tym czasopiśmie.


